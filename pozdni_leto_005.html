<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Domácí pohoda">
    <meta name="apple-mobile-web-app-capable" content="yes">
    <title>Domácí pohoda</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./promo.html">
    <link rel="next" href="./pozdni_leto_006.html">
    <meta name="nb-order" content="1">
    <link rel="self" href="pozdni_leto_005.html">
    <meta name="nb-identifier" content="stifter-pozdni-leto-86dbdb1">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="4541" data-nb-chars="26153">
    <nav role="doc-toc">
      <ul class="plain section">
        <li><a href="pozdni_leto_005.html">Domácí pohoda</a></li>
        <li><a href="pozdni_leto_006.html">Poutník</a></li>
        <li><a href="pozdni_leto_007.html">Zastavení</a></li>
        <li><a href="pozdni_leto_008.html">Nocleh</a></li>
        <li><a href="pozdni_leto_009.html">Rozloučení</a></li>
        <li><a href="pozdni_leto_010.html">Návštěva</a></li>
        <li><a href="pozdni_leto_011.html">Setkání</a></li>
        <li><a href="pozdni_leto_012.html">Rozšíření</a></li>
        <li><a href="pozdni_leto_013.html">Sblížení</a></li>
        <li><a href="pozdni_leto_014.html">Nahlédnutí</a></li>
        <li><a href="pozdni_leto_015.html">Slavnost</a></li>
        <li><a href="pozdni_leto_016.html">Spolek</a></li>
        <li><a href="pozdni_leto_017.html">Věci se vyvíjejí</a></li>
        <li><a href="pozdni_leto_018.html">Důvěra</a></li>
        <li><a href="pozdni_leto_019.html">Oznámení</a></li>
        <li><a href="pozdni_leto_020.html">Ohlédnutí</a></li>
        <li><a href="pozdni_leto_021.html">Závěr</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./promo.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="13"><span class="idea" data-nb-ref-number="1" id="idea1" data-nb-words="2" data-nb-chars="13">Domácí pohoda</span></h1>
        <section>
          <p class="chunk" data-nb-ref-number="2" data-nb-words="163" data-nb-chars="868"><span class="idea" data-nb-ref-number="2" id="idea2" data-nb-words="163" data-nb-chars="868">Otec byl kupec. Obýval ve&nbsp;městě část prvního patra jednoho přiměřeně velkého domu, v&nbsp;němž byl v&nbsp;nájmu. V&nbsp;témž domě měl i&nbsp;krám, kancelář, jakož i&nbsp;skladiště na&nbsp;zboží a&nbsp;další věci, které potřeboval k&nbsp;provozování obchodu. V&nbsp;prvním patře kromě nás bydlela ještě jedna rodina, která sestávala ze&nbsp;dvou starých lidí, muže a&nbsp;jeho ženy; ti&nbsp;za&nbsp;celá ta&nbsp;léta u&nbsp;nás jednou nebo dvakrát jedli a&nbsp;my chodili k&nbsp;nim a&nbsp;oni k&nbsp;nám, pokud byl nějaký svátek anebo den, kdy se&nbsp;obvykle chodívalo na&nbsp;návštěvu anebo se&nbsp;přávalo hodně štěstí. Otec měl dvě děti, mne, prvorozeného syna, a&nbsp;dceru, která byla o&nbsp;dva roky mladší než já. Každý jsme v&nbsp;bytě měli svůj pokojík, a&nbsp;v&nbsp;něm jsme se&nbsp;museli věnovat činnosti, která se&nbsp;nám už&nbsp;v&nbsp;dětství pravidelně ukládala, a&nbsp;v&nbsp;něm jsme také spali. Matka do&nbsp;nich nahlížela a&nbsp;tu a&nbsp;tam nám dovolila, abychom pobyli v&nbsp;jejich obytném pokoji a&nbsp;těšili se&nbsp;tou a&nbsp;onou hrou.</span></p>
          <p class="chunk" data-nb-ref-number="3" data-nb-words="84" data-nb-chars="471"><span class="idea" data-nb-ref-number="3" id="idea3" data-nb-words="84" data-nb-chars="471">Otec býval většinou v&nbsp;krámu a&nbsp;v&nbsp;kanceláři. Ve&nbsp;dvanáct přicházel nahoru a&nbsp;jedlo se&nbsp;v&nbsp;jídelně. Otcovi příručí jedli s&nbsp;námi u&nbsp;stolu s&nbsp;otcem a&nbsp;s&nbsp;matkou, dvě děvečky a&nbsp;příručí ve&nbsp;skladu měli svůj stůl v&nbsp;pokoji pro čeleď. My&nbsp;děti jsme dostávali jednoduché pokrmy, otec a&nbsp;matka mívali tu&nbsp;a&nbsp;tam pečeni a&nbsp;pokaždé sklenku dobrého vína. Příručí v&nbsp;obchodě dostávali rovněž trochu pečeně a&nbsp;sklenku téhož vína. Zpočátku měl otec jenom jednoho účetního a&nbsp;dva příručí, později měl čtyři.</span></p>
          <p class="chunk" data-nb-ref-number="4" data-nb-words="381" data-nb-chars="2133"><span class="idea" data-nb-ref-number="4" id="idea4" data-nb-words="381" data-nb-chars="2133">V&nbsp;bytě byl jeden pokoj, který byl dost rozlehlý. Byly v&nbsp;něm široké ploché skříně, jemného lesku a&nbsp;vykládání. Vpředu měly skleněné tabulky, za&nbsp;skleněnými tabulkami hedvábnou tkaninu a&nbsp;byly plné knih. Ty&nbsp;zelené hedvábné závěsy měl tam otec proto, že&nbsp;nesnesl, aby názvy knih, které byly napsány obvykle zlatými písmeny na&nbsp;hřbetech, mohl si&nbsp;za&nbsp;sklem přečíst kdokoliv, tak jako kdyby se&nbsp;chtěl chlubit, jaké že&nbsp;to&nbsp;má&nbsp;knihy. Před těmito skříněmi rád postával a&nbsp;začasté, když si&nbsp;po&nbsp;jídle nebo v&nbsp;jinou dobu vyšetřil chvilku, otevřel křídlo jedné skříně, díval se&nbsp;na&nbsp;knihy, jednu nebo druhou vyňal, nahlédl do&nbsp;ní&nbsp;a&nbsp;znovu ji&nbsp;vložil na&nbsp;místo. Po&nbsp;večerech, z&nbsp;nichž málokterý trávil mimo dům, leda že&nbsp;byl za&nbsp;obchody ve&nbsp;městě anebo zašel s&nbsp;matkou do&nbsp;divadla na&nbsp;nějakou hru, což tu&nbsp;a&nbsp;tam dělal a&nbsp;rád, zhusta sedával hodinu, častěji však i&nbsp;dvě, anebo dokonce více než dvě, u&nbsp;umně vyřezávaného stolu, který v&nbsp;místnosti s&nbsp;knihami stál na&nbsp;koberci, rovněž starobylém, a&nbsp;četl. To&nbsp;ho&nbsp;nesměl nikdo rušit a&nbsp;nikdo také nesměl projít místností s&nbsp;knihami. Poté vyšel ven a&nbsp;řekl, teď že&nbsp;se&nbsp;může jít na&nbsp;večeři; u&nbsp;té nebyli obchodní příručí, večeřela s&nbsp;otcem jen matka a&nbsp;my. Otec velmi rád u&nbsp;ní mluvíval k&nbsp;nám dětem a&nbsp;vyprávěl nám všelicos, krom jiného i&nbsp;žertovné příběhy a&nbsp;pohádky. Knihu, v&nbsp;níž si&nbsp;četl, postavil pokaždé přesně do&nbsp;té&nbsp;skříně, z&nbsp;níž ji&nbsp;předtím vzal, a&nbsp;pokud člověk hned poté, co&nbsp;otec vyšel z&nbsp;místnosti s&nbsp;knihami, do&nbsp;ní&nbsp;vzápětí vešel, vůbec nepoznal, že&nbsp;tu&nbsp;právě někdo byl a&nbsp;četl si&nbsp;tu. U&nbsp;otce se&nbsp;nikdy nesměla postřehnout jediná stopa, že&nbsp;zrovna to&nbsp;a&nbsp;ono dělal v&nbsp;té a&nbsp;v&nbsp;oné místnosti, všude muselo vždy být uklizeno, jako kdyby šlo o&nbsp;parádní pokoj. Zato mělo u&nbsp;každé místnosti být zcela zřejmé, k&nbsp;čemu zejména slouží. Smíšené místnosti, jak se&nbsp;vyjadřoval, které mohou být lecčíms zároveň, ložnicí, pokojem na&nbsp;hraní a&nbsp;podobně, ty&nbsp;nestrpěl. Cokoliv a&nbsp;kdokoliv, říkával, může být pouze jedno, toto jedno však beze zbytku. Tenhle rys strohé přesnosti se&nbsp;nám vtiskl do&nbsp;paměti a&nbsp;my dbali rozkazů rodičů, i&nbsp;když jsme je&nbsp;třeba nechápali. Tak například jsme nesměli ani jako děti vcházet do&nbsp;ložnice rodičů. O&nbsp;pořádek a&nbsp;úklid tu&nbsp;pečovala jedna stará děvečka.</span></p>
          <p class="chunk" data-nb-ref-number="5" data-nb-words="35" data-nb-chars="201"><span class="idea" data-nb-ref-number="5" id="idea5" data-nb-words="35" data-nb-chars="201">V&nbsp;pokojích tu&nbsp;a&nbsp;tam visely obrazy a&nbsp;v&nbsp;leckterém bylo různé vybavení, jež pocházelo z&nbsp;dávných dob a&nbsp;na němž byly vyřezány rozmanité postavy anebo bylo vykládáno listy, kruhy i&nbsp;čarami z&nbsp;rozličného dřeva.</span></p>
          <p class="chunk" data-nb-ref-number="6" data-nb-words="112" data-nb-chars="634"><span class="idea" data-nb-ref-number="6" id="idea6" data-nb-words="112" data-nb-chars="634">Otec měl i&nbsp;jednu skříňku, v&nbsp;níž byly mince; občas nám z&nbsp;nich některé ukázal. Vyskytovaly se&nbsp;v&nbsp;ní skvostně krásné tolary, na&nbsp;nichž se&nbsp;skvěli muži v&nbsp;přilbách anebo na&nbsp;nich byly vyvedeny podobizny se&nbsp;spoustami kučer, pak tu&nbsp;byly některé z&nbsp;hodně dávných dob s&nbsp;překrásnými hlavami jinochů nebo žen a&nbsp;jeden s&nbsp;mužem, který měl na&nbsp;nohou křídla. Otec měl i&nbsp;kameny, do&nbsp;nichž bylo leccos vyryto. Těchto kamenů si&nbsp;velmi cenil a&nbsp;říkal, že&nbsp;pocházejí od&nbsp;starověkého národa svrchovaně školeného v&nbsp;umění, totiž od&nbsp;starých Řeků. Několikrát je&nbsp;ukazoval přátelům, ti&nbsp;dlouho postávali u&nbsp;skříňky s&nbsp;kameny, jeden nebo druhý drželi v&nbsp;rukou a&nbsp;bavili se&nbsp;o&nbsp;něm.</span></p>
          <p class="chunk" data-nb-ref-number="7" data-nb-words="78" data-nb-chars="428"><span class="idea" data-nb-ref-number="7" id="idea7" data-nb-words="78" data-nb-chars="428">Tu&nbsp;a&nbsp;tam k&nbsp;nám chodili různí lidé, ne&nbsp;však často. Leckdy k&nbsp;nám pozvali děti, s&nbsp;těmi jsme si&nbsp;měli hrát, a&nbsp;začasté jsme také my&nbsp;chodívali s&nbsp;rodiči k&nbsp;lidem, kteří měli děti a&nbsp;pořádali pro nás různé hry. Vyučování jsme měli v&nbsp;domě, vzdělávali nás učitelé, a&nbsp;tohle vyučování a&nbsp;takzvané pracovní hodiny, v&nbsp;nichž jsme my&nbsp;děti musely vypracovávat, co&nbsp;jsme dostaly za&nbsp;úkol, byly pravidelným během času, od&nbsp;něhož jsme se&nbsp;nesměly odchýlit.</span></p>
          <p class="chunk" data-nb-ref-number="8" data-nb-words="153" data-nb-chars="891"><span class="idea" data-nb-ref-number="8" id="idea8" data-nb-words="153" data-nb-chars="891">Matka byla přívětivá žena, nás děti neslýchaně milovala a&nbsp;byla by&nbsp;nám jistě dovolila odchýlit se&nbsp;od&nbsp;zmíněného průběhu dne ve&nbsp;prospěch toho nebo onoho potěšení, kdyby jí&nbsp;v&nbsp;něčem takovém nebránila obava z&nbsp;otce. Čile chodila domem sem a&nbsp;tam, všechno zařídila, všechno uváděla do&nbsp;pořádku a&nbsp;z&nbsp;obavy, o&nbsp;které jsme se&nbsp;tu&nbsp;zmínili, nepřipouštěla jakoukoli výjimku a&nbsp;byla pro nás neméně ctihodným obrazem dobra než otec, a&nbsp;na tom obraze nebylo lze nic měnit. Doma mívala na&nbsp;sobě obvykle velice prosté šaty. Jen občas, když musela odejít někam s&nbsp;otcem, oblékla si&nbsp;nádherné hedvábné šaty a&nbsp;vzala si&nbsp;šperky, až&nbsp;jsme si&nbsp;mysleli, že&nbsp;je&nbsp;jako víla, jakou jsme měli vypodobněnou ve&nbsp;svých obrázkových knihách. Nemohli jsme si&nbsp;tu&nbsp;nevšimnout, že&nbsp;má&nbsp;vždy docela prosté, i&nbsp;když pronikavě zářící kameny a&nbsp;že jí&nbsp;otec nikdy nepověsil na&nbsp;hrdlo ty&nbsp;broušené, ačkoliv o&nbsp;těch přece říkal, že&nbsp;jsou tvarů neskonale sličných.</span></p>
          <p class="chunk" data-nb-ref-number="9" data-nb-words="66" data-nb-chars="349"><span class="idea" data-nb-ref-number="9" id="idea9" data-nb-words="66" data-nb-chars="349">Ježto jsme my&nbsp;děti byly hodně malé, matka trávila léto vždy s&nbsp;námi na&nbsp;venkově. Otec nám společnost dělat nemohl, protože ho&nbsp;povinnosti vázaly na&nbsp;město; ale neděli co&nbsp;neděli a&nbsp;svátek co&nbsp;svátek vždy přijel, pobyl u&nbsp;nás celý den a&nbsp;strávil tu&nbsp;i&nbsp;noc. V&nbsp;průběhu týdne jsme za&nbsp;ním jednou, někdy dvakrát týdně zajeli, to&nbsp;nás pak hostil a&nbsp;ubytoval na&nbsp;noc on.</span></p>
          <p class="chunk" data-nb-ref-number="10" data-nb-words="45" data-nb-chars="261"><span class="idea" data-nb-ref-number="10" id="idea10" data-nb-words="45" data-nb-chars="261">Tohle posléze ustalo, zpočátku proto že&nbsp;otec zestárl a&nbsp;bez matky, kterou velmi ctil, se&nbsp;už&nbsp;neobešel; poté ovšem proto, že&nbsp;se&nbsp;mu&nbsp;podařilo zakoupit na&nbsp;předměstí dům se&nbsp;zahradou, tam jsme se&nbsp;kochali svěžím vzduchem, těšili se&nbsp;pohybu a&nbsp;celý rok pobývali na&nbsp;venkově.</span></p>
          <p class="chunk" data-nb-ref-number="11" data-nb-words="75" data-nb-chars="438"><span class="idea" data-nb-ref-number="11" id="idea11" data-nb-words="75" data-nb-chars="438">Všichni měli velkou radost, že&nbsp;jsme získali dům na&nbsp;předměstí. Přívětivému a&nbsp;prostornému domu na&nbsp;předměstí se&nbsp;teď dávala přednost před starým chmurným domem ve&nbsp;městě. Otec ho&nbsp;dal v&nbsp;hrubých rysech zvelebit, ale i&nbsp;když jsme v&nbsp;něm už&nbsp;bydleli, pořád ještě se&nbsp;tu&nbsp;v&nbsp;různých místnostech činili řemeslníci. Dům měl sloužit výlučně naší rodině. Bydleli tu&nbsp;s&nbsp;námi už&nbsp;jen obchodní příručí jako vrátný a&nbsp;zahradník, postarší muž se&nbsp;svou ženou a&nbsp;dcerou.</span></p>
          <p class="chunk" data-nb-ref-number="12" data-nb-words="105" data-nb-chars="617"><span class="idea" data-nb-ref-number="12" id="idea12" data-nb-words="105" data-nb-chars="617">V&nbsp;tomhle domě si&nbsp;otec na&nbsp;pokoj s&nbsp;knihami zařídil místnost daleko větší než tu, kterou měl v&nbsp;městském bytě, a&nbsp;také jednu místnost určil za&nbsp;obrazový pokoj; ve&nbsp;městě totiž vzhledem k&nbsp;nedostatku prostoru musely být rozvěšeny po&nbsp;různých pokojích. Stěny tohohle nového obrazového pokoje byly potaženy tmavě červenohnědými tapetami, od&nbsp;nichž se&nbsp;překrásně odrážely zlaté rámy. Podlahu pokrýval koberec ne&nbsp;syté barvy, to&nbsp;aby se&nbsp;nemátl s&nbsp;barvami obrazů. Otec si&nbsp;dal z&nbsp;hnědého dřeva udělat malířský stojan, a&nbsp;ten stál v&nbsp;pokoji, aby se&nbsp;na&nbsp;něj postavil tu&nbsp;jeden, tu&nbsp;zas jiný obraz a&nbsp;člověk si&nbsp;je&nbsp;mohl prohlížet ve&nbsp;správném světle.</span></p>
          <p class="chunk" data-nb-ref-number="13" data-nb-words="84" data-nb-chars="482"><span class="idea" data-nb-ref-number="13" id="idea13" data-nb-words="84" data-nb-chars="482">Na&nbsp;staré vyřezávané a&nbsp;vykládané vybavení se&nbsp;zřídila zvláštní místnost. Otec jednou z&nbsp;hor přivezl strop, který byl vyřezán z&nbsp;lipového dřeva a&nbsp;ze dřeva borovice limby. Ten strop dal sestavit a&nbsp;opatřit některými doplňky; ty&nbsp;nebyly vidět a&nbsp;strop se&nbsp;do&nbsp;pokoje přesně vešel. To&nbsp;nás děti velice těšilo, a&nbsp;sedávali jsme dvojnásob rádi v&nbsp;tom starém pokoji, kdykoliv nás do&nbsp;něho po&nbsp;večerech otec s&nbsp;matkou dovedli, něco si&nbsp;v&nbsp;něm dělali a&nbsp;vyprávěli nám o&nbsp;dobách, kdy se&nbsp;takové věci zhotovovaly.</span></p>
          <p class="chunk" data-nb-ref-number="14" data-nb-words="120" data-nb-chars="745"><span class="idea" data-nb-ref-number="14" id="idea14" data-nb-words="120" data-nb-chars="745">Na&nbsp;konci dřevěné chodby, která v&nbsp;prvním poschodí domu vybíhala do&nbsp;zahrady, dal otec zbudovat skleněnou jizbičku, to&nbsp;jest jizbičku, jejíž dvě stěny, které hleděly do&nbsp;zahrady, sestávaly ze&nbsp;samých skleněných tabulek; zadní stěny byly totiž ze&nbsp;dřeva Do&nbsp;téhle jizbičky otec nanosil staré zbraně z&nbsp;rozličných dob a&nbsp;rozmanitých podob. Zařídil, aby po&nbsp;tyčích, do&nbsp;nichž bylo sklo zasazeno, rostla ze&nbsp;zahrady spousta břečťanu, i&nbsp;uvnitř jizbičky se&nbsp;po&nbsp;žebroví pnul břečťan, tak že&nbsp;šuměl kolem starých zbraní, kdykoliv se&nbsp;otevřela jedné nebo druhá skleněná tabulka a&nbsp;dovnitř zavál vítr. Velkému dřevěnému kyji, který byl v&nbsp;jizbičce a&nbsp;skvěl se&nbsp;strašlivými hřeby, říkal otec Jitřenka, což my&nbsp;děti ne&nbsp;a&nbsp;ne chápat, kdyžtě jitřenka na&nbsp;nebi byla daleko krásnější.</span></p>
          <p class="chunk" data-nb-ref-number="15" data-nb-words="25" data-nb-chars="154"><span class="idea" data-nb-ref-number="15" id="idea15" data-nb-words="25" data-nb-chars="154">Byl tu&nbsp;ještě jeden pokojík, který otec dal vyložit červenou látkou s&nbsp;umnými záševkami, již zakoupil. Jinak se&nbsp;ale doposud nevědělo, co&nbsp;do&nbsp;pokojíku přijde.</span></p>
          <p class="chunk" data-nb-ref-number="16" data-nb-words="43" data-nb-chars="274"><span class="idea" data-nb-ref-number="16" id="idea16" data-nb-words="43" data-nb-chars="274">V&nbsp;zahradě rostlo zakrslé ovoce, byly tu&nbsp;zeleninové a&nbsp;květinové záhony, a&nbsp;na konci zahrady, z&nbsp;níž byly vidět hory, které velkým oblou­kem obklopovaly město vzdálené na&nbsp;půl míle, byly vysoké stromy a&nbsp;trávníky. Starý skleník dal otec dílem vyspravit, dílem rozšířit přístavbou.</span></p>
          <p class="chunk" data-nb-ref-number="17" data-nb-words="37" data-nb-chars="194"><span class="idea" data-nb-ref-number="17" id="idea17" data-nb-words="37" data-nb-chars="194">Jinak měl dům ještě velký dvůr, který byl k&nbsp;zahradě otevřen, a&nbsp;na němž jsme si&nbsp;směli hrát, pokud byl trávník mokrý, a&nbsp;na nějž hleděla okna v&nbsp;kuchyni, v&nbsp;níž často pobývala matka, a&nbsp;okna spižírny.</span></p>
          <p class="chunk" data-nb-ref-number="18" data-nb-words="57" data-nb-chars="311"><span class="idea" data-nb-ref-number="18" id="idea18" data-nb-words="57" data-nb-chars="311">Otec se&nbsp;den co&nbsp;den ráno vydával do&nbsp;města do&nbsp;svého krámu a&nbsp;do kanceláře. Obchodní příručí museli pro pořádek s&nbsp;ním. Ve&nbsp;dvanáct se&nbsp;vracel k&nbsp;jídlu, i&nbsp;příručí, kteří zrovna nebyli na&nbsp;řadě, aby v&nbsp;době, kdy otec obědval, střežili krám. Odpoledne se&nbsp;otec většinou znovu vydával do&nbsp;města. Neděle a&nbsp;svátky trávil s&nbsp;námi.</span></p>
          <p class="chunk" data-nb-ref-number="19" data-nb-words="44" data-nb-chars="222"><span class="idea" data-nb-ref-number="19" id="idea19" data-nb-words="44" data-nb-chars="222">Z&nbsp;města se&nbsp;k&nbsp;nám teď daleko častěji zvali lidé i&nbsp;s&nbsp;jejich dětmi, ježto jsme měli víc místa, a&nbsp;my se&nbsp;směli bavit na&nbsp;dvoře anebo v&nbsp;zahradě. Učitelé teď jezdili za&nbsp;námi na&nbsp;předměstí, tak jako předtím chodili za&nbsp;námi ve&nbsp;městě.</span></p>
          <p class="chunk" data-nb-ref-number="20" data-nb-words="98" data-nb-chars="520"><span class="idea" data-nb-ref-number="20" id="idea20" data-nb-words="98" data-nb-chars="520">Otec, protože mu&nbsp;hrozilo, že&nbsp;si&nbsp;tím věčným vysedáváním u&nbsp;psacího stolu přivodí nějaký neduh, dopřával si&nbsp;na&nbsp;matčino naléhání volno, a&nbsp;to využíval k&nbsp;tomu, aby se&nbsp;oddával pohybu. V&nbsp;tu dobu občas zašel do&nbsp;galerie anebo za&nbsp;některým přítelem, u&nbsp;něhož si&nbsp;prohlédl nějaký ten obraz, anebo se&nbsp;dal uvést k&nbsp;někomu, koho doposud neznal a&nbsp;u&nbsp;něhož se&nbsp;mohl nadít nějaké zajímavosti. V&nbsp;létě, když na&nbsp;ten nebo na&nbsp;onen svátek bylo hezky, tu&nbsp;a&nbsp;tam jsme si&nbsp;vyjeli i&nbsp;do přírody a&nbsp;trávili jsme den v&nbsp;některé vsi anebo na&nbsp;tom nebo onom kopci.</span></p>
          <p class="chunk" data-nb-ref-number="21" data-nb-words="101" data-nb-chars="577"><span class="idea" data-nb-ref-number="21" id="idea21" data-nb-words="101" data-nb-chars="577">Matka měla nesmírnou radost, že&nbsp;otec zakoupil ten předměstský dům, a&nbsp;věnovala se&nbsp;ještě horlivěji tomu nebo onomu v&nbsp;domácnosti. Na&nbsp;zahradě v&nbsp;místě, kde se&nbsp;věšelo prádlo, se&nbsp;neděli co&nbsp;neděli skvělo plátno „bílé jako padlý sníh“, a&nbsp;pod matčiným dohledem se&nbsp;musel cídit pokoj po&nbsp;pokoji, vyjma těch, v&nbsp;nichž měl otec své drahocennosti, na&nbsp;nichž se&nbsp;mohl utírat prach a&nbsp;jež mohly se&nbsp;cídit pouze jemu na&nbsp;očích. Ovoce, květiny a&nbsp;zeleninu na&nbsp;zahradě vzdělávala společně s&nbsp;otcem. V&nbsp;okolí začala mít pověst takovou, že&nbsp;přicházely sousedky a&nbsp;žádaly po&nbsp;ní&nbsp;sluhy, kteří se&nbsp;v&nbsp;našem domě učili.</span></p>
          <p class="chunk" data-nb-ref-number="22" data-nb-words="212" data-nb-chars="1161"><span class="idea" data-nb-ref-number="22" id="idea22" data-nb-words="212" data-nb-chars="1161">Když jsme postupně dospívali, rodiče nás stále více zapojovali do&nbsp;svého konání, otec nám ukazoval své obrazy a&nbsp;leccos nám na&nbsp;nich vysvětloval. Říkal, že&nbsp;má&nbsp;jen staré obrazy, ty&nbsp;že&nbsp;mají jistou hodnotu, a&nbsp;tu že&nbsp;vždycky dostane, pokud by&nbsp;byl někdy nucen obrazy prodat. Ukazoval nám, když jsme si&nbsp;vyšli na&nbsp;procházku, účinky světla a&nbsp;stínu, vyjmenovával nám barvy, které se&nbsp;vyskytují na&nbsp;té&nbsp;a&nbsp;na oné věci, a&nbsp;objasňoval nám čáry, které vyvolávají pohyb, a&nbsp;že v&nbsp;takovém pohybu vládne zase i&nbsp;klid, a&nbsp;klid v&nbsp;pohybu že&nbsp;je&nbsp;podmínkou každého uměleckého díla. Mluvíval s&nbsp;námi také o&nbsp;svých knihách. Vyprávěl nám, že&nbsp;tu&nbsp;je&nbsp;leckterá, v&nbsp;níž je&nbsp;obsaženo, co&nbsp;se&nbsp;s&nbsp;lidským pokolením událo od&nbsp;počátku po&nbsp;naše časy, že&nbsp;se&nbsp;tu&nbsp;vyprávějí příběhy mužů a&nbsp;žen, co&nbsp;bývali kdysi velice proslulí a&nbsp;žili před dávnou dobou, často před více než tisíci roky. Říkal, že&nbsp;jiné knihy obsahují, jaké zkušenosti lidé za&nbsp;mnoho let načerpali o&nbsp;světě a&nbsp;o&nbsp;lecčems jiném, jak je&nbsp;co&nbsp;uspořádáno a&nbsp;jaké má&nbsp;vlastnosti. Hodně knih sice obsahuje ne&nbsp;to, co&nbsp;se&nbsp;událo anebo jak je&nbsp;na&nbsp;tom tohle a&nbsp;tamto, nýbrž to, co&nbsp;si&nbsp;lidé mysleli, co&nbsp;by&nbsp;se&nbsp;bylo mohlo přihodit, anebo jaké mají názory na&nbsp;věci pozemské a&nbsp;nadpozemské.</span></p>
          <p class="chunk" data-nb-ref-number="23" data-nb-words="40" data-nb-chars="239"><span class="idea" data-nb-ref-number="23" id="idea23" data-nb-words="40" data-nb-chars="239">V&nbsp;tu dobu zemřel prastrýc z&nbsp;matčiny strany. Matka zdědila šperky jeho manželky, která zemřela už&nbsp;před ním, my&nbsp;děti pak ostatní majetek. Otec jako náš přirozený poručník majetek uložil jako sirotčí jistotu a&nbsp;každý rok k&nbsp;němu přidával úroky.</span></p>
          <p class="chunk" data-nb-ref-number="24" data-nb-words="404" data-nb-chars="2375"><span class="idea" data-nb-ref-number="24" id="idea24" data-nb-words="404" data-nb-chars="2375">Konečně jsme byli tak velcí, že&nbsp;krok za&nbsp;krokem pochopitelně ustávalo obvyklé vyučování, které nám rodiče doposud dopřávali. Nejprve odešli učitelé, kteří nás vzdělávali od&nbsp;počátku v&nbsp;základních znalostech, jaké se&nbsp;dnes považují za&nbsp;nezbytné pro všechny, pak klesal počet i&nbsp;těch, kteří nás vyučovali v&nbsp;předmětech, jaké si&nbsp;osvojují děti, které mají v&nbsp;budoucnu patřit mezi vzdělanější anebo výtečnější vrstvy. Sestru museli vedle několika oborů, v&nbsp;nichž se&nbsp;měla ještě dále vzdělávat, postupně uvádět do&nbsp;zacházení s&nbsp;domácností a&nbsp;do toho nejdůležitějšího v&nbsp;ní, aby jednou šla důstojně v&nbsp;matčiných stopách. Já, poté co&nbsp;jsem se&nbsp;naučil oborům, jež se&nbsp;na&nbsp;našich školách mají za&nbsp;předběžné znalosti a&nbsp;za přípravu na&nbsp;takřečené znalosti k&nbsp;obživě, dál jsem se&nbsp;vzdělával v&nbsp;těch a&nbsp;v&nbsp;oněch odvětvích, která byla obtížnější a&nbsp;kde se&nbsp;nebylo lze obejít bez dalšího doučování. Posléze se&nbsp;u&nbsp;mne naskytla otázka, co&nbsp;se&nbsp;mnou asi bude v&nbsp;budoucnosti, a&nbsp;tady otec udělal cosi, co&nbsp;mu&nbsp;leckdo měl pak za&nbsp;zlé. Rozhodl, že&nbsp;se&nbsp;budu věnovat obecně vědám. Doposud jsem se&nbsp;učil velice pilně a&nbsp;do každého dalšího předmětu, kterého se&nbsp;učitelé chopili, pouštěl jsem se&nbsp;s&nbsp;velkou horlivostí, takže pokud se&nbsp;kdokoliv ptal, jak jsem dostál tomu a&nbsp;onomu vyučovacímu oboru, soudem učitelů byla vždy značná chvála. Sám jsem po&nbsp;otci žádal životní povolání, jež mi&nbsp;naznačil, a&nbsp;on s&nbsp;mou žádostí souhlasil. Já&nbsp;to&nbsp;povolání požadoval na&nbsp;otci proto, že&nbsp;mě&nbsp;k&nbsp;tomu pudilo cosi jako tíhnutí srdce. Vzdor svému mládí jsem ovšem už&nbsp;tehdy uznával, že&nbsp;se&nbsp;nebudu moci vzdělat ve&nbsp;všech vědách; ale co&nbsp;a&nbsp;kolik se&nbsp;naučím, to&nbsp;mi&nbsp;nebylo zřejmé, stejně tak jako mi&nbsp;nebyl zřejmý pocit, který mě&nbsp;pudil zabývat se&nbsp;těmito věcmi. A&nbsp;ani mě&nbsp;nenapadalo, jaký výjimečný užitek bych si&nbsp;mohl vydobýt svým úsilím, jen mi&nbsp;připadalo, že&nbsp;snad si&nbsp;tak vést musím, že&nbsp;se&nbsp;možná v&nbsp;budoucnosti skrývá cosi vnitřně nevývratného a&nbsp;závažného. Co&nbsp;však mám konkrétně počít, z&nbsp;kterého konce se&nbsp;mám do&nbsp;toho všeho pustit, to&nbsp;jsem nevěděl ani já, ani mí&nbsp;blízcí. Neměl jsem ani tu&nbsp;nejmenší zálibu v&nbsp;tom nebo v&nbsp;onom oboru, všechny mi&nbsp;připadaly usilováníhodné, a&nbsp;neměl jsem nejmenší důvod, z&nbsp;něhož bych mohl soudit, že&nbsp;oplývám nějakou vynikající schopností pro ten anebo onen předmět, všechny byly podle mého názoru nikoliv nepřekonatelné. Ani mí&nbsp;rodinní příslušníci nenacházeli jedinou známku, z&nbsp;níž by&nbsp;byli mohli u&nbsp;mne odhalit, že&nbsp;jsem výjimečně povolán pro to&nbsp;anebo pro ono.</span></p>
          <p class="chunk" data-nb-ref-number="25" data-nb-words="52" data-nb-chars="305"><span class="idea" data-nb-ref-number="25" id="idea25" data-nb-words="52" data-nb-chars="305">Lidé otci neměli za&nbsp;zlé, že&nbsp;se&nbsp;vůči mně zachoval tak neuvěřitelně; říkali, že&nbsp;by&nbsp;mi&nbsp;býval měl poručit, abych usiloval o&nbsp;postavení, které bude užitečné měšťanské společnosti, abych pak tomu postavení věnoval svůj čas a&nbsp;život a&nbsp;jednou odcházel ze&nbsp;světa s&nbsp;vědomím, že&nbsp;jsem udělal, co&nbsp;jsem udělat byl povinen.</span></p>
          <p class="chunk" data-nb-ref-number="26" data-nb-words="215" data-nb-chars="1281"><span class="idea" data-nb-ref-number="26" id="idea26" data-nb-words="215" data-nb-chars="1281">Na&nbsp;tuto námitku otec říkal, že&nbsp;člověk není na&nbsp;světě především kvůli lidskému společenství, nýbrž kvůli sobě. A&nbsp;pokud někdo je&nbsp;na&nbsp;světě kvůli sobě a&nbsp;je svrchovaně výjimečný, je&nbsp;tady takový i&nbsp;kvůli lidskému společenství. Koho bůh na&nbsp;tomhle světě stvořil jako naprosto výtečného malíře, ten by&nbsp;lidstvu špatně posloužil, kdyby chtěl být třeba soudním úředníkem: pokud z&nbsp;něho bude veliký malíř, udělá lidstvu právě tu&nbsp;službu, k&nbsp;níž jej bůh stvořil. To&nbsp;se&nbsp;projevuje vždy jakýmsi niterným nutkáním, které člověka vede k&nbsp;tomu a&nbsp;k&nbsp;onomu a&nbsp;kterého má&nbsp;uposlechnout. Jak jinak by&nbsp;také člověk věděl, k&nbsp;čemu je&nbsp;na&nbsp;tomto světě předurčen, zda k&nbsp;tomu, aby byl umělcem, vojevůdcem, soudcem, pokud by&nbsp;tu&nbsp;nebyl duch, který to&nbsp;řekne a&nbsp;který člověka vede tomu, v&nbsp;čem nachází štěstí a&nbsp;uspokojení. Bůh všechno řídí tak, aby rozličné nadání bylo řádně rozprostřeno tak, aby se&nbsp;vytvořilo všechno, co&nbsp;se&nbsp;na&nbsp;zemi vytvořit má, a&nbsp;aby nenastaly doby, kdy všichni lidé budou staviteli. V&nbsp;takovémto rozličném nadání tkví pak i&nbsp;nadání společenské, a&nbsp;u&nbsp;velkých umělců, právníků, státníků se&nbsp;snoubí i&nbsp;se slušností, mírností, spravedlivostí a&nbsp;s&nbsp;láskou k&nbsp;vlasti. A&nbsp;z&nbsp;takových lidí, kteří tento svůj niterný rys dovedou nejdál, povstali pak v&nbsp;časech nebezpečenství velice často ti, kteří byli oporou a&nbsp;spásou své vlasti.</span></p>
          <p class="chunk" data-nb-ref-number="27" data-nb-words="259" data-nb-chars="1569"><span class="idea" data-nb-ref-number="27" id="idea27" data-nb-words="259" data-nb-chars="1569">Jsou takoví, kteří říkají, že&nbsp;se&nbsp;pro blaho lidstva stali kupci, lékaři, úředníky ve&nbsp;státní službě; ale valnou většinou tomu tak není. Pokud je&nbsp;k&nbsp;jejich povolání nepřivedlo vnitřní puzení, pak svým tvrzením zakrývají důvod horší, totiž že&nbsp;svůj stav považují za&nbsp;prostředek, jak získat peníze a&nbsp;majetek a&nbsp;obživu. Často si&nbsp;ani příliš nerozváží, co&nbsp;si&nbsp;vybrat, ocitnou se&nbsp;v&nbsp;nějakém povolání anebo je&nbsp;k&nbsp;němu přinutí okolnosti a&nbsp;berou si&nbsp;do&nbsp;úst blaho lidstva jenom proto, aby nemuseli přiznat svou slabost. Pak je&nbsp;tu&nbsp;ještě jedna zvláštní kategorie, ta&nbsp;mluví vždy o&nbsp;veřejném blahu. To&nbsp;jsou lidé, kteří nemají uspořádány své vlastní záležitosti. Ti&nbsp;upadají neustále do&nbsp;tísně, mají neustále nějaké mrzutosti a&nbsp;nepříjemnosti, a&nbsp;to kvůli vlastní lehkomyslnosti; a&nbsp;přímo se&nbsp;jim nabízí východisko, že&nbsp;ze&nbsp;své situace viní obecné poměry a&nbsp;říkají, že&nbsp;vlastně jim nešlo než o&nbsp;vlast a&nbsp;že by&nbsp;v&nbsp;ní chtěli všechno uspořádat co&nbsp;nejlépe. Ale kdykoliv opravdu nastane situace, že&nbsp;je&nbsp;vlast zavolá, pak se&nbsp;vlasti vede tak, jako se&nbsp;předtím vedlo jejich vlastním záležitostem. V&nbsp;dobách zmatení jsou tito lidé ti&nbsp;nejsobečtější a&nbsp;začasté i&nbsp;nejkrutější. Není však rovněž pochyb, že&nbsp;jsou takoví, jež bůh ve&nbsp;výjimečné míře obdařil nutkáním a&nbsp;talentem ke&nbsp;společenskosti. Tito lidé se&nbsp;z&nbsp;niterného puzení věnují záležitostem lidí, naprosto jistě je&nbsp;taky rozpoznávají, mají potěchu z&nbsp;toho, jak je&nbsp;co&nbsp;ustanoveno, a&nbsp;často svému povolání obětují celý život. Ale v&nbsp;čase, kdy obětují svůj život, ať&nbsp;už&nbsp;je&nbsp;ten čas dlouhý, anebo jen chvilka, pociťují radost, a&nbsp;ta přichází, protože povolili svému niternému nutkání.</span></p>
          <p class="chunk" data-nb-ref-number="28" data-nb-words="128" data-nb-chars="764"><span class="idea" data-nb-ref-number="28" id="idea28" data-nb-words="128" data-nb-chars="764">Bůh nám také pro naše konání nenarýsoval užitek jako účel, ani užitek pro nás, ani pro ostatní; on&nbsp;působení ctnosti obdařil vlastním kouzlem a&nbsp;vlastní krásou; po&nbsp;těch prahnou ušlechtilé mysli. Kdo koná dobro pro to, že&nbsp;lidskému pokolení je&nbsp;opak na&nbsp;škodu, ten na&nbsp;žebříčku mravných bytostí stojí už&nbsp;dost hluboko. Takový by&nbsp;nejspíš sáhl po&nbsp;hříchu, pokud by&nbsp;to&nbsp;přineslo užitek lidskému pokolení nebo jemu. Pro takové lidi také jsou dobré všechny prostředky a&nbsp;takoví pro vlast, pro svou rodinu i&nbsp;pro sebe konají věci špatné. Takovým se&nbsp;v&nbsp;dobách, kdy jich působilo hodně, říkalo státníci, jsou to&nbsp;však státníci jenom ničemní a&nbsp;okamžitý užitek, jehož dosahovali, byl užitkem jen ničemným a&nbsp;v&nbsp;době, kdy se&nbsp;to&nbsp;všechno soudilo, prokázal se&nbsp;jako cosi nešťastného a&nbsp;neblahého.</span></p>
          <p class="chunk" data-nb-ref-number="29" data-nb-words="37" data-nb-chars="220"><span class="idea" data-nb-ref-number="29" id="idea29" data-nb-words="37" data-nb-chars="220">Že&nbsp;otce neovládala nikdy zištnost, to&nbsp;dokazuje fakt, že&nbsp;v&nbsp;městské radě zastával veřejný úřad bezplatně, že&nbsp;začasté pracoval na&nbsp;tomto úřadě celou noc a&nbsp;že co&nbsp;do&nbsp;věcí veřejných byl význačnými částkami vždy zcela v&nbsp;popředí.</span></p>
          <p class="chunk" data-nb-ref-number="30" data-nb-words="27" data-nb-chars="137"><span class="idea" data-nb-ref-number="30" id="idea30" data-nb-words="27" data-nb-chars="137">Říkal, ať&nbsp;mě&nbsp;nechají, ať&nbsp;dělám, jak umím, že&nbsp;se&nbsp;z&nbsp;toho všeho ne­jasného časem vystříbří, k&nbsp;čemu se&nbsp;hodím a&nbsp;jaké úlohy se&nbsp;na&nbsp;světě chopím.</span></p>
          <p class="chunk" data-nb-ref-number="31" data-nb-words="539" data-nb-chars="3136"><span class="idea" data-nb-ref-number="31" id="idea31" data-nb-words="539" data-nb-chars="3136">Musel jsem pokračovat v&nbsp;tělesných cvičeních. Už&nbsp;jako velmi malé děti jsme se&nbsp;museli fyzicky hýbat tak, jak jen to&nbsp;bylo možné. To&nbsp;byl jeden z&nbsp;hlavních důvodů, proč jsme v&nbsp;létě bydlívali na&nbsp;venkově, a&nbsp;zahrada, která byla u&nbsp;předměstského domu, byla jednou z&nbsp;hlavních pohnutek, proč otec dům koupil. Obvykle nám, malým dětem, dovolovali, abychom si&nbsp;chodili a&nbsp;běhali, kolik jsme chtěli, a&nbsp;zaveleli nám skončit, pokud jsme sami únavou odpočívali. Ve&nbsp;městě postupně vzniklo zařízení, v&nbsp;němž se&nbsp;lidé měli věnovat fyzickému pohybu podle jistého řádu, tak aby se&nbsp;procvičily všechny části těla podle potřeby a&nbsp;napomáhalo se&nbsp;jeho přirozenému vývoji. Do&nbsp;toho zařízení jsem směl chodit, když se&nbsp;otec dotázal na&nbsp;radu zkušených mužů a&nbsp;na vlastní oči se&nbsp;přesvědčil, co&nbsp;a&nbsp;jak se&nbsp;tu&nbsp;provozuje. Pro dívky takové zařízení tehdy neexistovalo, otec proto dal sestře do&nbsp;jednoho pokoje v&nbsp;našem bytě postavit tolik nářadí, kolik jich on&nbsp;a&nbsp;náš rodinný lékař, který byl tohohle příznivcem, považovali za&nbsp;nezbytná, a&nbsp;sestra se&nbsp;musela podrobovat cvičením, jaká ta&nbsp;nářadí umožňovala. Díky tomu, že&nbsp;se&nbsp;koupil ten předměstský dům, to&nbsp;celé se&nbsp;ještě usnadnilo. Nejenže jsme v&nbsp;domě měli víc prostoru, takže se&nbsp;tu&nbsp;dala rozmístit ona tělocvičná zařízení lepší a&nbsp;ve větším množství, ale byl tu&nbsp;i&nbsp;dvůr a&nbsp;zahrada, a&nbsp;v&nbsp;nich se&nbsp;dala provádět tělesná cvičení a&nbsp;mohla v&nbsp;nich být i&nbsp;další nářadí. Že&nbsp;jsme všechna ta&nbsp;cvičení konali velice rádi, to&nbsp;je&nbsp;pochopitelné, mládí je&nbsp;přece temperament a&nbsp;dynamičnost sama. Už&nbsp;v&nbsp;dětství jsme se&nbsp;naučili plavat a&nbsp;v&nbsp;létě jsme skoro denně, a&nbsp;dokonce i&nbsp;když jsme pobývali na&nbsp;předměstí, odkud to&nbsp;bylo dost daleko, chodili do&nbsp;zařízení, kde se&nbsp;dalo i&nbsp;plavat. I&nbsp;pro děvčata se&nbsp;už&nbsp;tehdy zbudovaly vlastní plovárny. A&nbsp;i jinak jsme se&nbsp;vydávali na&nbsp;dlouhé výpravy, zvláště v&nbsp;létě. Kdykoli jsme byli v&nbsp;přírodě mimo město, rodiče dovolili, abychom se&nbsp;sestrou chodili zvlášť. To&nbsp;jsme se&nbsp;pak cvičili v&nbsp;hodně dlouhých pochodech anebo ve&nbsp;zdolávání té&nbsp;a&nbsp;oné hory. Vždycky jsme se&nbsp;pak vrátili tam, kde na&nbsp;nás rodiče už&nbsp;čekali. Zpočátku s&nbsp;námi chodil některý sloužící, později však, když už&nbsp;jsme vyrostli, nechávali nás chodit samotné. Abychom se&nbsp;lépe a&nbsp;pro rodiče pohodlněji dostávali kamkoli mimo město, otec posléze opatřil dva koně, a&nbsp;z&nbsp;čeledína, který dosud byl zahradníkem a&nbsp;občas také naším hlídačem, stal se&nbsp;teď i&nbsp;vozka. V&nbsp;jedné jezdecké škole, v&nbsp;níž se&nbsp;v&nbsp;rozličných dobách mohli učit chlapci i&nbsp;dívky, osvojili jsme si&nbsp;jízdu na&nbsp;koni a&nbsp;později jsme měli v&nbsp;týdnu určité dny, v&nbsp;nichž jsme v&nbsp;jisté hodiny trénovali jízdu na&nbsp;koni. V&nbsp;zahradě jsem mohl skákat do&nbsp;dálky, chodit po&nbsp;úzkých kladinách, šplhat na&nbsp;nářadí a&nbsp;vrhat kamenné kotouče na&nbsp;cíl anebo do&nbsp;co&nbsp;největší dálky. Sestra, jakkoliv se&nbsp;okolí vůči ní&nbsp;chovalo jako vůči slečně, nade všechno milovala, když se&nbsp;mohla pouštět do&nbsp;takřečených hrubších domácích prací a&nbsp;tak ukázat, že&nbsp;nejenom takové věci umí, ale že&nbsp;co&nbsp;do&nbsp;sil ještě překonává ty, kdo se&nbsp;podobnými činnostmi obírají už&nbsp;od&nbsp;dětství. Rodiče nejenom že&nbsp;jí&nbsp;v&nbsp;tomhle počínání nijak nebránili, oni je&nbsp;dokonce schvalovali. Kromě toho četla jejich knihy, provozovala hudbu, zvláště pak hrála na&nbsp;klavír a&nbsp;na harfu, k&nbsp;tomu i&nbsp;zpívala, a&nbsp;malovala vodovými barvami.</span></p>
          <p class="chunk" data-nb-ref-number="32" data-nb-words="108" data-nb-chars="607"><span class="idea" data-nb-ref-number="32" id="idea32" data-nb-words="108" data-nb-chars="607">Když jsem přišel o&nbsp;posledního učitele, který mě&nbsp;vzdělával v&nbsp;jazycích, když jsem v&nbsp;oborech vědy, kde se&nbsp;mělo za&nbsp;to, že&nbsp;potřebuji delší vyučování, protože jsou to&nbsp;obory notně obtížné anebo notně důležité, pokročil tak, až&nbsp;se&nbsp;mělo za&nbsp;to, že&nbsp;už&nbsp;učitele nepotřebuji, vyvstala otázka, jak že&nbsp;to&nbsp;bude s&nbsp;vědeckou dráhou, již pro mě&nbsp;vy­brali, zda by&nbsp;se&nbsp;tu&nbsp;měl navrhnout jistý rozvrh a&nbsp;k&nbsp;jeho uskutečňování přijmout učitel. Požádal jsem, ať&nbsp;už&nbsp;mi&nbsp;nenajímají učitele žádného, že&nbsp;se&nbsp;budu snažit všechno konat sám. Otec mé&nbsp;žádosti vyhověl a&nbsp;já byl velice rád, že&nbsp;už&nbsp;nemám žádného učitele a&nbsp;jsem odkázán už&nbsp;pouze na&nbsp;sebe.</span></p>
          <p class="chunk" data-nb-ref-number="33" data-nb-words="276" data-nb-chars="1564"><span class="idea" data-nb-ref-number="33" id="idea33" data-nb-words="276" data-nb-chars="1564">Ptal jsem se&nbsp;na&nbsp;radu lidí, kteří měli velké jméno ve&nbsp;vědách a&nbsp;obvyk­le byli zaměstnáni na&nbsp;té&nbsp;anebo oné instituci ve&nbsp;městě. Zašel jsem za&nbsp;nimi vždy jen tehdy, pokud to&nbsp;nebylo na&nbsp;újmu skromnosti. Ježto většinou šlo o&nbsp;nějaký dotaz, který jsem vůči těm lidem vznesl stran toho, co&nbsp;jsem se&nbsp;učil, a&nbsp;ježto jsem se&nbsp;jim nikterak nevnucoval, neměli mi&nbsp;mé&nbsp;návštěvy za&nbsp;zlé, a&nbsp;odpovídali mi&nbsp;vždy přátelsky a&nbsp;laskavě. Mezi lidmi, kteří k&nbsp;nám občas chodili, býval i&nbsp;nejeden, který byl zběhlý v&nbsp;učených oborech. I&nbsp;na ty&nbsp;jsem se&nbsp;obracel. Většinou se&nbsp;mé&nbsp;dotazy týkaly knih a&nbsp;v&nbsp;jakém pořadí je&nbsp;mám brát do&nbsp;ruky. Zpočátku jsem pokračoval v&nbsp;těch odvětvích, v&nbsp;nichž se&nbsp;mi&nbsp;už&nbsp;dostalo jistého vzdělání, protože se&nbsp;v&nbsp;té době považovaly za&nbsp;základ obecného lidského vzdělání; pouze jsem se&nbsp;dílem snažil utřídit si&nbsp;tyto obory víc, než tomu bylo doposud, dílem jsem usiloval i&nbsp;o&nbsp;to, rozšířit si&nbsp;vědomosti v&nbsp;oboru, který se&nbsp;mi&nbsp;začínal zamlouvat. A&nbsp;tak mi&nbsp;posléze v&nbsp;tom celém přece jen nakonec zavládl jakžtakž pořádek; vzhledem k&nbsp;tomu, jak neurčité bylo to&nbsp;všechno, čeho jsem se&nbsp;tu&nbsp;podjal, a&nbsp;tak bylo nasnadě nebezpečí, že&nbsp;se&nbsp;budu tříštit v&nbsp;nejrozličnějších věcech a&nbsp;utápět se&nbsp;v&nbsp;naprosto titěrných maličkostech. V&nbsp;souvislosti s&nbsp;obory, do&nbsp;nichž jsem se&nbsp;pustil, chodil jsem v&nbsp;našem městě i&nbsp;do institucí, které mi&nbsp;mohly být k&nbsp;užitku: do&nbsp;knihoven, do&nbsp;sbírek nástrojů a&nbsp;zejména do&nbsp;míst, kde se&nbsp;podnikaly pokusy, jaké bych vzhledem ke&nbsp;své nezralosti a&nbsp;vzhledem k&nbsp;nedostatku příležitosti i&nbsp;nástrojů konat nikdy nemohl. Knihy a&nbsp;vůbec učební pomůcky, které jsem potřeboval, otec mi&nbsp;vždy ochotně pořídil.</span></p>
          <p class="chunk" data-nb-ref-number="34" data-nb-words="143" data-nb-chars="877"><span class="idea" data-nb-ref-number="34" id="idea34" data-nb-words="143" data-nb-chars="877">Byl jsem nadmíru horlivý a&nbsp;oddával se&nbsp;předmětu, do&nbsp;kterého jsem se&nbsp;pustil, vždy se&nbsp;vší vznícenou žádostivostí, jaká bývá mladíkům vlastní, věnují-li se&nbsp;čemukoli zamilovanému. Ačkoliv jsem za&nbsp;svých návštěv ve&nbsp;veřejných institucích tělesného anebo duchovního rozvoje, dále u&nbsp;těch, které chodily k&nbsp;nám, anebo u&nbsp;těch, které jsme vykonávali my&nbsp;u&nbsp;nich, poznal hodně mladých lidí, nikdy jsem nezašel tak daleko, abych se&nbsp;nějak posedle zaměřoval na&nbsp;pouhou zábavu a&nbsp;navíc zhusta nedůležitou, tak jak jsem to&nbsp;vídal u&nbsp;valné většiny mladých lidí. Povyražení, která se&nbsp;vyskytovala u&nbsp;nás doma, když jsme měli někoho na&nbsp;návštěvě, bývala také vždy vážnějšího rázu. Poznal jsem i&nbsp;hodně starších lidí; ale tehdy jsem jim příliš pozornosti nevěnoval, protože u&nbsp;mladých lidí bývá zvykem, že&nbsp;se&nbsp;dychtivě přidávají spíše k&nbsp;těm, kdo jim jsou věkem blíže, a&nbsp;opomíjejí to, čeho se&nbsp;lze nadít u&nbsp;starších.</span></p>
          <p class="chunk" data-nb-ref-number="35" data-nb-words="193" data-nb-chars="1135"><span class="idea" data-nb-ref-number="35" id="idea35" data-nb-words="193" data-nb-chars="1135">Když mi&nbsp;bylo osmnáct, otec mi&nbsp;svěřil část majetku, který mi&nbsp;připadl z&nbsp;dědictví po&nbsp;prastrýcovi. Do&nbsp;té&nbsp;doby jsem peníze na&nbsp;pravidelné utrácení neměl, kdykoliv jsem cokoliv potřeboval, koupil to&nbsp;otec, a&nbsp;na věci méně závažné mi&nbsp;otec peníze dal, abych si&nbsp;je&nbsp;koupil sám. I&nbsp;na zábavu jsem občas dostával malé obnosy. Od&nbsp;nynějška však, řekl otec, bude mi&nbsp;vždy první den v&nbsp;měsíci vyplácet jistou částku, mám si&nbsp;o&nbsp;všem vést záznamy, on&nbsp;že&nbsp;mi&nbsp;tyto výplaty bude vyúčtovávat při spravování mého celkového majetku, ta&nbsp;správa že&nbsp;mu&nbsp;stále ještě přísluší, a&nbsp;jeho záznamy a&nbsp;mé budou muset navzájem souhlasit. Dal mi&nbsp;lístek, na&nbsp;němž bylo jako kruh narýsováno, co&nbsp;všechno budu muset ze&nbsp;svých měsíčních příjmů hradit. Už&nbsp;mi&nbsp;za&nbsp;své peníze nikdy nekoupí nic, co&nbsp;patří do&nbsp;nakresleného kruhu. Budu si&nbsp;muset počínat bedlivě a&nbsp;být hospodárný; protože mi&nbsp;nikdy a&nbsp;ani za&nbsp;nejnaléhavějších okolností nevyplatí zálohu. Pokud budu nějakou dobu hospodařit k&nbsp;jeho spokojenosti, pak mi&nbsp;kruh opět o&nbsp;něco rozšíří, co&nbsp;nejspravedlivěji pak všechno uváží a&nbsp;uvidí, v&nbsp;jaký čas třeba i&nbsp;předtím, než dosáhnu zákonné svéprávnosti, bude mi&nbsp;moci vložit zcela do&nbsp;rukou mé&nbsp;záležitosti.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pozdni_leto_006.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>