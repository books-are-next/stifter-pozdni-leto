<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Poutník">
    <meta name="apple-mobile-web-app-capable" content="yes">
    <title>Poutník</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./pozdni_leto_005.html">
    <link rel="next" href="./pozdni_leto_007.html">
    <meta name="nb-order" content="2">
    <link rel="self" href="pozdni_leto_006.html">
    <meta name="nb-identifier" content="stifter-pozdni-leto-ce648ae">
    <meta name="nb-role" content="chapter">
  </head>
  <body data-nb-words="5122" data-nb-chars="29746" class="nb-role-chapter nb-custom-style">
    <nav role="doc-toc">
      <ul class="plain section">
        <li><a href="pozdni_leto_005.html">Domácí pohoda</a></li>
        <li><a href="pozdni_leto_006.html">Poutník</a></li>
        <li><a href="pozdni_leto_007.html">Zastavení</a></li>
        <li><a href="pozdni_leto_008.html">Nocleh</a></li>
        <li><a href="pozdni_leto_009.html">Rozloučení</a></li>
        <li><a href="pozdni_leto_010.html">Návštěva</a></li>
        <li><a href="pozdni_leto_011.html">Setkání</a></li>
        <li><a href="pozdni_leto_012.html">Rozšíření</a></li>
        <li><a href="pozdni_leto_013.html">Sblížení</a></li>
        <li><a href="pozdni_leto_014.html">Nahlédnutí</a></li>
        <li><a href="pozdni_leto_015.html">Slavnost</a></li>
        <li><a href="pozdni_leto_016.html">Spolek</a></li>
        <li><a href="pozdni_leto_017.html">Věci se vyvíjejí</a></li>
        <li><a href="pozdni_leto_018.html">Důvěra</a></li>
        <li><a href="pozdni_leto_019.html">Oznámení</a></li>
        <li><a href="pozdni_leto_020.html">Ohlédnutí</a></li>
        <li><a href="pozdni_leto_021.html">Závěr</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pozdni_leto_005.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="7"><span class="idea" data-nb-ref-number="1" id="idea1" data-nb-words="1" data-nb-chars="7">Poutník</span></h1>
        <p class="chunk" data-nb-ref-number="2" data-nb-words="158" data-nb-chars="935"><span class="idea" data-nb-ref-number="2" id="idea2" data-nb-words="158" data-nb-chars="935">S&nbsp;důchodem, který mi&nbsp;otec vyměřil, zacházel jsem dobře. Proto se&nbsp;po&nbsp;nějaké době můj kruh rozšířil, tak jak to&nbsp;otec předtím slíbil. Od&nbsp;té&nbsp;chvíle jsem měl z&nbsp;příjmů, které mi&nbsp;poukazoval, uhrazovat svých potřeb nejenom část, nýbrž potřeby všechny. Proto se&nbsp;můj důchod zvětšil. Otec mi&nbsp;jej do&nbsp;nynějška vyplácel ne&nbsp;už&nbsp;měsíčně, nýbrž čtvrtletně, abych si&nbsp;zvykl na&nbsp;delší časové úseky. Aby mi&nbsp;jej vydával půlročně, anebo dokonce vždy na&nbsp;celý rok, toho se&nbsp;odvážit nechtěl, abych třeba neupadl do&nbsp;nějakých neřádností. Ani mi&nbsp;nedával celý úrok z&nbsp;dědictví po&nbsp;prastrýci, nýbrž jen jednu část, druhou část ukládal k&nbsp;hlavní částce, takže můj majetek rostl, i&nbsp;když mi&nbsp;z&nbsp;důchodu nezbylo nic. Nadále platilo omezení, že&nbsp;musím bydlet v&nbsp;domě rodičů a&nbsp;jíst s&nbsp;nimi u&nbsp;stolu. Za&nbsp;to&nbsp;se&nbsp;stanovila cena, kterou jsem měl platit každého čtvrt roku. Jakoukoliv další potřebu, šaty, knihy, přístroje anebo cokoliv jiného, mohl jsem uspokojovat podle uvážení a&nbsp;úsudku.</span></p>
        <p class="chunk" data-nb-ref-number="3" data-nb-words="18" data-nb-chars="113"><span class="idea" data-nb-ref-number="3" id="idea3" data-nb-words="18" data-nb-chars="113">Sestře se&nbsp;rovněž dostalo oprávnění stran jejího dílu dědictví po&nbsp;prastrýci, potud, pokud se&nbsp;to&nbsp;u&nbsp;děvčete patřilo.</span></p>
        <p class="chunk" data-nb-ref-number="4" data-nb-words="23" data-nb-chars="128"><span class="idea" data-nb-ref-number="4" id="idea4" data-nb-words="23" data-nb-chars="128">Byli jsme nadmíru potěšeni, jak se&nbsp;to&nbsp;všechno zařídilo, a&nbsp;odhodláni počínat si&nbsp;podle přání a&nbsp;vůle rodičů, aby z&nbsp;nás měli radost.</span></p>
        <p class="chunk" data-nb-ref-number="5" data-nb-words="221" data-nb-chars="1270"><span class="idea" data-nb-ref-number="5" id="idea5" data-nb-words="221" data-nb-chars="1270">Poté co&nbsp;jsem byl činný v&nbsp;rozličných směrech vědomostních oborů, tak jak jsem se&nbsp;jimi zabýval se&nbsp;svými učiteli a&nbsp;tak jak se&nbsp;považují za&nbsp;znalosti obecně nezbytné pro vzdělaného člověka, zaměřil jsem se&nbsp;na&nbsp;matematiku. Vždycky se&nbsp;mi&nbsp;říkalo, že&nbsp;je&nbsp;to&nbsp;nejobtížnější a&nbsp;nejskvělejší věda, že&nbsp;je&nbsp;to&nbsp;základ všech ostatních věd, v&nbsp;ní že&nbsp;je&nbsp;všechno pravdivé, a&nbsp;to, co&nbsp;z&nbsp;ní člověk má, že&nbsp;je&nbsp;trvalým vlastnictvím pro celý život. Koupil jsem si&nbsp;knihy, které mi&nbsp;poradili, abych mohl vyjít z&nbsp;předběžných znalostí, které jsem už&nbsp;měl, a&nbsp;postupovat dál a&nbsp;dál k&nbsp;vědomostem vyšším. Koupil jsem si&nbsp;velikánskou břidlicovou tabuli a&nbsp;na ní&nbsp;jsem vypracovával své úkoly. A&nbsp;tak jsem nejednu hodinu, kterou jsem si&nbsp;stanovil k&nbsp;nabývání vědomostí, trávil za&nbsp;stolem a&nbsp;počítal. Šel jsem ve&nbsp;stopách těch, kdo ve&nbsp;svých myslích krok za&nbsp;krokem kdysi hnětli podobu této vědy a&nbsp;dali se&nbsp;touto podobou vést k&nbsp;tvarům dalším a&nbsp;dalším. Stanovil jsem si&nbsp;určité časové úseky, v&nbsp;nichž jsem nepostupoval dál, a&nbsp;opakoval jsem si, čeho jsem se&nbsp;doposud dopracoval, a&nbsp;vštěpoval si&nbsp;všechno do&nbsp;paměti, než jsem se&nbsp;vydal znovu kupředu a&nbsp;dál. Knihy, které jsem si&nbsp;hodlal postupně projít, postavil jsem si&nbsp;v&nbsp;náležitém pořadí na&nbsp;polici. Za&nbsp;poměrně obstojnou dobu jsem pronikl do&nbsp;dosti obtížných oblastí na&nbsp;vyšší úrovni této vědy.</span></p>
        <p class="chunk" data-nb-ref-number="6" data-nb-words="107" data-nb-chars="619"><span class="idea" data-nb-ref-number="6" id="idea6" data-nb-words="107" data-nb-chars="619">Otec mi&nbsp;posléze dovolil, abych v&nbsp;létě občas pobýval nějakou dobu dále od&nbsp;rodičů tam nebo onde na&nbsp;venkově. K&nbsp;prvnímu takovému pobývání jsem si&nbsp;vybral venkovský dům jednoho otcova přítele; stavení nebylo příliš daleko od&nbsp;města. Dostal jsem pokojík v&nbsp;nejvyšších prostorách domu, okna vedla do&nbsp;blízkého vinohradu a&nbsp;mezi jeho úbočími hleděla na&nbsp;vzdálené hory. Paní domu mi&nbsp;v&nbsp;hodně krátkých časových odstupech dávala vždy čerstvé sněhobílé záclony. Rodiče si&nbsp;velmi často vyšli do&nbsp;přírody, vydali se&nbsp;za&nbsp;mnou a&nbsp;trávili den na&nbsp;venkově. Velmi často jsem i&nbsp;já chodil za&nbsp;nimi do&nbsp;města a&nbsp;leckdy jsem zůstal i&nbsp;přes noc u&nbsp;nich v&nbsp;domě.</span></p>
        <p class="chunk" data-nb-ref-number="7" data-nb-words="170" data-nb-chars="959"><span class="idea" data-nb-ref-number="7" id="idea7" data-nb-words="170" data-nb-chars="959">Druhý takový pobyt v&nbsp;létě hned nato jsem si&nbsp;odbyl mnohem dále od&nbsp;města v&nbsp;domě jednoho rolníka. V&nbsp;domech lidí u&nbsp;nás na&nbsp;venkově, kde veškeré obytné místnosti a&nbsp;prostory jsou v&nbsp;přízemí, zhusta mívají nad těmito prostorami ještě jedno patro a&nbsp;v&nbsp;tom jeden nebo několik pokojů. Mezi těmihle pokoji je&nbsp;i&nbsp;takzvaná horní jizba. Často je&nbsp;to&nbsp;v&nbsp;prvním patře jediný pokoj. Horní jizba je&nbsp;do&nbsp;jisté míry parádní komnatou. Jsou v&nbsp;ní skříně s&nbsp;krásnými šaty, visí v&nbsp;ní mužovy terčové ručnice a&nbsp;lovecké pušky, jakož i&nbsp;ceny, které už&nbsp;vyhrál ve&nbsp;střelbě, je&nbsp;v&nbsp;ní ženin vznešenější servis, zejména pokud má&nbsp;cínové džbány a&nbsp;něco porcelánového, a&nbsp;jsou tu&nbsp;lepší obrazy, které v&nbsp;domě mají, a&nbsp;jiné okrasy, například krásné Jezulátko z&nbsp;vosku, které spočívá v&nbsp;bílém jemném prachovém peří. V&nbsp;takové horní jizbě v&nbsp;domě jednoho rolníka jsem bydlel. Dům byl od&nbsp;města natolik daleko, že&nbsp;jsem za&nbsp;rodiči mohl zajet pouze jedinkrát, použil jsem při tom dostavník, oni však za&nbsp;mnou nepřijeli vůbec.</span></p>
        <p class="chunk" data-nb-ref-number="8" data-nb-words="6" data-nb-chars="34"><span class="idea" data-nb-ref-number="8" id="idea8" data-nb-words="6" data-nb-chars="34">Tenhle pobyt ve&nbsp;mně leccos změnil.</span></p>
        <p class="chunk" data-nb-ref-number="9" data-nb-words="106" data-nb-chars="573"><span class="idea" data-nb-ref-number="9" id="idea9" data-nb-words="106" data-nb-chars="573">Protože jsem se&nbsp;s&nbsp;členy rodiny nesešel, touha po&nbsp;tom, vypovídat se, byla ve&nbsp;mně silnější, než kdybych byl doma a&nbsp;chvíli co&nbsp;chvíli ji&nbsp;mohl ukojit. Soustředil jsem se&nbsp;tedy na&nbsp;psaní podrobných dopisů a&nbsp;zpráv. Doposud jsem se&nbsp;vždy učil z&nbsp;knih, kterých jsem si&nbsp;za&nbsp;své peníze nakoupil spoustu do&nbsp;té&nbsp;své police; ale vůbec jsem se&nbsp;nepocvičoval v&nbsp;tom, sám to&nbsp;a&nbsp;ono stavět do&nbsp;větších souvislostí. Teď jsem to&nbsp;musel dělat, dělal jsem to&nbsp;rád a&nbsp;těšil jsem se&nbsp;z&nbsp;toho, že&nbsp;cítím, jak ve&nbsp;mně zvolna roste nadání líčit a&nbsp;vyprávět. Rozmáchl jsem se&nbsp;k&nbsp;popisům stále složitějším a&nbsp;utříděnějším.</span></p>
        <p class="chunk" data-nb-ref-number="10" data-nb-words="7" data-nb-chars="30"><span class="idea" data-nb-ref-number="10" id="idea10" data-nb-words="7" data-nb-chars="30">A&nbsp;ještě něco se&nbsp;u&nbsp;mne změnilo.</span></p>
        <p class="chunk" data-nb-ref-number="11" data-nb-words="316" data-nb-chars="1774"><span class="idea" data-nb-ref-number="11" id="idea11" data-nb-words="316" data-nb-chars="1774">Už&nbsp;jako dítě jsem byl velkým přítelem konkrétní skutečnosti, jak se&nbsp;jevila ve&nbsp;stvořeném světě anebo v&nbsp;tom, jak se&nbsp;uspořádaně odvíjí lidský život. To&nbsp;bylo pro mé&nbsp;okolí často dost nevítané. Neustále jsem se&nbsp;vyptával na&nbsp;názvy toho a&nbsp;onoho, na&nbsp;jejich původ, na&nbsp;to, jak se&nbsp;používají, a&nbsp;neuklidnil jsem se, když odpověď byla vyhýbavá. Také jsem nesnášel, když se&nbsp;tvrdilo, že&nbsp;to&nbsp;a&nbsp;ono je&nbsp;něco jiného. Zvláště mě&nbsp;uráželo, když se&nbsp;to&nbsp;a&nbsp;ono podle mého mínění měnilo takhle na&nbsp;něco horšího, než čím ve&nbsp;skutečnosti bylo. Zarmoutilo mě&nbsp;třeba, když jednou porazili jeden starý strom a&nbsp;rozštípali ho&nbsp;na&nbsp;samé špalky. Ty&nbsp;špalky už&nbsp;nebyly stromem, a&nbsp;protože byly ztrouchnivělé, nedala se&nbsp;z&nbsp;nich pořídit ani židlička, ani stůl, ani kříž, ani koník. Když jsem jednou už&nbsp;poznal tu&nbsp;širou zemi a&nbsp;viděl, jak se&nbsp;na&nbsp;horách tyčí smrky a&nbsp;jedle, pokaždé mi&nbsp;bylo líto těch prken, z&nbsp;nichž bylo vyrobeno něco u&nbsp;nás v&nbsp;domě, protože kdysi byla takovými smrky a&nbsp;jedlemi. Ptal jsem se&nbsp;otce, když jsme procházeli městem, kdo že&nbsp;vystavěl ten velký chrám svatého Štěpána, proč že&nbsp;má&nbsp;jenom jednu věž, proč je&nbsp;tak špičatá, proč je&nbsp;kostel tak černý, komu patří ten nebo onen dům, proč je&nbsp;tak velký, proč jsou na&nbsp;jednom domě vždy vedle sebe dvě okna a&nbsp;u&nbsp;některého jiného zas dva kamenní muži vzpírají římsu domovních vrat. Otec na&nbsp;takové otázky odpovídal vždy podle toho, co&nbsp;o&nbsp;jednom a&nbsp;o&nbsp;druhém věděl. U&nbsp;některých vyslovoval pouze domněnky, u&nbsp;jiných řekl, že&nbsp;neví. Kdykoliv jsme přijeli na&nbsp;venkov, chtěl jsem znát veškeré rostliny a&nbsp;kameny a&nbsp;ptal se&nbsp;na&nbsp;jména venkovanů a&nbsp;psů. Otec říkával, že&nbsp;ze&nbsp;mne určitě jednou bude někdo, kdo popisuje věci, anebo umělec, který z&nbsp;té a&nbsp;z&nbsp;oné suroviny zhotovuje předměty, vůči nimž takto vyjevuje své zaujetí, anebo alespoň učenec, který zkoumá vnější rysy a&nbsp;vnitřní ustrojení věcí.</span></p>
        <p class="chunk" data-nb-ref-number="12" data-nb-words="188" data-nb-chars="1055"><span class="idea" data-nb-ref-number="12" id="idea12" data-nb-words="188" data-nb-chars="1055">Tahle vlastnost, ježto jsem pobýval na&nbsp;venkově, vedla mě&nbsp;ne­obvyk­lým směrem. Matematiku jsem odložil stranou a&nbsp;věnoval jsem se&nbsp;pozorování svého okolí. Začal jsem přihlížet všemu, co&nbsp;se&nbsp;dělo v&nbsp;domě a&nbsp;kolem domu, kde jsem bydlel. Seznámil jsem se&nbsp;postupně se&nbsp;vším nářadím a&nbsp;nástroji, a&nbsp;k&nbsp;čemu se&nbsp;používají. Chodil jsem s&nbsp;dělníky na&nbsp;pole, na&nbsp;luka a&nbsp;do lesů a&nbsp;tu a&nbsp;tam jsem i&nbsp;pracoval s&nbsp;nimi. Zakrátko jsem takhle poznal, jak se&nbsp;zachází se&nbsp;všemi plodinami země té&nbsp;končiny, kde jsem pobýval, a&nbsp;jak se&nbsp;vydobývají. Pokoušel jsem se&nbsp;i&nbsp;dozvědět, jak se&nbsp;z&nbsp;nich tady na&nbsp;venkově zhotovují všelijaké umné výtvory. Poznal jsem, jak se&nbsp;z&nbsp;hroznů vyrábí víno, ze&nbsp;lnu nitě a&nbsp;plátno, z&nbsp;mléka máslo a&nbsp;sýr, z&nbsp;obilí mouka a&nbsp;chléb. Zapamatoval jsem si&nbsp;názvy, kterými obdařují venkované své věci, a&nbsp;brzo jsem poznal i&nbsp;vlastnosti, podle nichž se&nbsp;dá&nbsp;posoudit, jak kvalitní je&nbsp;a&nbsp;jakou bude mít cenu ta&nbsp;nebo ona zemská plodina anebo její nejbližší zpracování. Pouštěl jsem se&nbsp;i&nbsp;do debat, jak to&nbsp;anebo ono lze vyprodukovat třeba účelněji, ovšem tady jsem narážel na&nbsp;tvrdošíjný odpor.</span></p>
        <p class="chunk" data-nb-ref-number="13" data-nb-words="265" data-nb-chars="1643"><span class="idea" data-nb-ref-number="13" id="idea13" data-nb-words="265" data-nb-chars="1643">Když jsem poznal, jak se&nbsp;vydobývají první plody z&nbsp;toho kousku země, na&nbsp;kterém jsem pobýval, upřel jsem pozornost k&nbsp;pilnému konání řemeslníků. Nedaleko od&nbsp;místa, kde jsem bydlel, bylo široké ploché údolí, kterým protékala říčka; ta&nbsp;svou stejnoměrnou vydatností a&nbsp;tím, že&nbsp;v&nbsp;zimě jen stěží zamrzala, hodila se&nbsp;k&nbsp;pohánění nejednoho díla. Proto bylo po&nbsp;údolí roztroušeno několik továren. Patřily většinou mezi nejúctyhodnější firmy. Jejich majitelé žili ve&nbsp;městě a&nbsp;občas zajeli do&nbsp;svých závodů, které měly v&nbsp;čele správce anebo obchodního vedoucího. Postupně jsem zašel do&nbsp;všech těchto továren a&nbsp;dal si&nbsp;vysvětlit, jaké že&nbsp;výrobky se&nbsp;v&nbsp;nich vytvářejí. Snažil jsem se&nbsp;poznat, jak se&nbsp;ta&nbsp;která surovina dodává do&nbsp;továrny, jak doznává první přeměny, poté druhé a&nbsp;postupně prochází všemi stupni, dokud nevychází z&nbsp;továrny jako konečný výrobek. Poznával jsem tu&nbsp;jakost surovin, které přicházejí do&nbsp;továrny, a&nbsp;upozorňovali mě&nbsp;na&nbsp;to, podle jakých znaků lze usuzovat, že&nbsp;výrobek, který se&nbsp;z&nbsp;nich v&nbsp;továrně nakonec zhotoví, bude výtečné kvality. Poznával jsem i&nbsp;prostředky a&nbsp;cesty působící přeměny, jakých v&nbsp;továrně suroviny doznávají. Stroje, které se&nbsp;k&nbsp;tomu všemu povětšině používaly, jsem díky znalostem, kterých jsem nabyl už&nbsp;předtím, stran jejich obecného určení znal. Nebylo tedy pro mne obtížné naučit se&nbsp;i&nbsp;to, jak působí specificky, k&nbsp;dosažení toho a&nbsp;onoho jednotlivého cíle. Díky laskavosti těch, kdo tu&nbsp;byli zaměstnáni, mohl jsem projít všechny části výroby, až&nbsp;jsem měl před sebou celek a&nbsp;mohl si&nbsp;jej vštípit tak, jako kdyby přede mnou ležel na&nbsp;papíře jeho nárys, tak jako jsem až&nbsp;doposud měl příležitost poznávat taková zařízení, jako pouhé nárysy.</span></p>
        <p class="chunk" data-nb-ref-number="14" data-nb-words="204" data-nb-chars="1249"><span class="idea" data-nb-ref-number="14" id="idea14" data-nb-words="204" data-nb-chars="1249">V&nbsp;době pozdější jsem se&nbsp;začal zabývat přírodovědou. Nejprve jsem se&nbsp;pustil do&nbsp;botaniky. Zprvu jsem se&nbsp;pokoušel vyzkoumat, které rostliny se&nbsp;vyskytují v&nbsp;krajině, kde jsem pobýval. K&nbsp;tomu účelu jsem chodil všemi směry a&nbsp;snažil jsem se&nbsp;poznat místa, kde rostou a&nbsp;jak vegetují, a&nbsp;nasbírat všechny jejich druhy. Ty, které jsem odnesl a&nbsp;daly se&nbsp;alespoň jakžtakž uchovat, vzal jsem si&nbsp;s&nbsp;sebou do&nbsp;bytu. U&nbsp;těch, které jsem nemohl odnést z&nbsp;míst, kde rostly, což byly zejména stromy, vyhotovoval jsem jejich popisy a&nbsp;ty jsem pak přidal ke&nbsp;své sbírce. Při těchto popisech, které jsem pořizoval podle všech vlastností rostlin, jaké se&nbsp;mi&nbsp;nabízely, nabyl jsem zkušenosti, že&nbsp;podle mých popisů patří do&nbsp;jedné skupiny rostliny jiné než ty, které jako patřící k&nbsp;sobě uvádějí botanikové. Postřehl jsem, že&nbsp;tito rostlinopisci dělí rostliny pouze podle jednoho nebo podle několika znaků, například podle dělohy nebo podle částí květu, a&nbsp;že tu&nbsp;jsou v&nbsp;jedné skupině pohromadě rostliny, které svou celkovou podobou a&nbsp;většinou svých vlastností jsou navzájem hodně odlišné. Zachoval jsem obvyklé dělení, spolu s&nbsp;ním jsem však uváděl i&nbsp;své popisy. V&nbsp;těchto popisech jsem rostliny utřiďoval podle naprosto zřejmých tvarů a&nbsp;podle jejich tělesné stavby, smím-li se&nbsp;tak vyjádřit.</span></p>
        <p class="chunk" data-nb-ref-number="15" data-nb-words="152" data-nb-chars="919"><span class="idea" data-nb-ref-number="15" id="idea15" data-nb-words="152" data-nb-chars="919">U&nbsp;nerostů, které jsem pro sebe sbíral, octl jsem se&nbsp;bezmála v&nbsp;téže situaci. Už&nbsp;od&nbsp;dětství jsem se&nbsp;tu&nbsp;snažil získat nejeden exemplář. Téměř vždy to&nbsp;byly kousky koupené z&nbsp;jiných sbírek anebo to&nbsp;byly už&nbsp;předtím dary. Byly to&nbsp;už&nbsp;části sbírek, většinou měly na&nbsp;sobě nalepený kousek papíru se&nbsp;jménem. A&nbsp;téměř vždy byly v&nbsp;krystalové podobě. Kdysi budil velkou pozornost Mohsův systém; přivedly mě&nbsp;k&nbsp;němu mé&nbsp;matematické práce, poznal jsem ho&nbsp;a&nbsp;zalíbil se&nbsp;mi. Ježto jsem však své nerosty teď hledal a&nbsp;sbíral v&nbsp;okolí svého bydliště, nacházel jsem je&nbsp;daleko častěji ve&nbsp;stavu nekrystalickém než vykrystalizované, a&nbsp;člověk u&nbsp;nich vnímal rozličné vlastnosti, které jako krystalické nemají. Krystalizace látek, jakou předpokládá Mohsovo pojetí, jsem si&nbsp;představoval jako květenství, a&nbsp;jednotlivé látky se&nbsp;v&nbsp;něm pojily k&nbsp;sobě jako takové květy. Neodepřel jsem si, abych i&nbsp;tady vedle dělení, které se&nbsp;běžně používalo, uváděl své popisy.</span></p>
        <p class="chunk" data-nb-ref-number="16" data-nb-words="428" data-nb-chars="2461"><span class="idea" data-nb-ref-number="16" id="idea16" data-nb-words="428" data-nb-chars="2461">Přibližně míli od&nbsp;našeho města směrem na&nbsp;západ se&nbsp;tyčí řada půvabných kopců. Ty&nbsp;kopce se&nbsp;pak stupňovitě táhnou dál a&nbsp;dál na&nbsp;západ, jen tu&nbsp;a&nbsp;tam přerušuje ten řetěz ta&nbsp;a&nbsp;ona rozlehlejší rovina, a&nbsp;posléze přejdou do&nbsp;krajiny položené výše, ještě kopcovitější, do&nbsp;takzvané Horní země. Poblíž města jsou kopce leckde posázené vilkami a&nbsp;zdobí je&nbsp;zahrady a&nbsp;parky, dál od&nbsp;města jsou kopce už&nbsp;venkovštější. Po&nbsp;úbočích mají vinnou révu anebo pole, i&nbsp;luka se&nbsp;tu&nbsp;najdou, a&nbsp;vrcholky anebo i&nbsp;nejeden hřbet kopce je&nbsp;porostlý listnatými lesy, spíše křo­visky než stromy. Potoky a&nbsp;vůbec voda tu&nbsp;není ničím častým, a&nbsp;zhusta jsem se&nbsp;v&nbsp;létě mezi kopci, když mě&nbsp;žízeň anebo náhoda dovedly do&nbsp;údolí, setkal s&nbsp;vyschlým korytem nějakého potoka, plným bílých kamenů. V&nbsp;téhle kopcovité krajině jsem pobýval, a&nbsp;v&nbsp;ní jsem pronikal dál a&nbsp;dál na&nbsp;západ. Toulal jsem se&nbsp;široko daleko a&nbsp;křížem krážem po&nbsp;okolí a&nbsp;často jsem strávil i&nbsp;několik dní mimo svůj příbytek. Chodil jsem po&nbsp;osamělých stezkách, které vedly mezi poli anebo vinohrady, táhly se&nbsp;od&nbsp;vesnice k&nbsp;vesnici, od&nbsp;místa k&nbsp;místu a&nbsp;měřily nejednu míli a&nbsp;trvaly nejeden den. Chodil jsem po&nbsp;odlehlých lesních pěšinách, které se&nbsp;skrývaly pod povalenými kmeny anebo pod keři a&nbsp;nejednou beze stopy končily v&nbsp;listí, v&nbsp;trávě anebo v&nbsp;houští. I&nbsp;bez pěšin jsem putoval loukami, lesy a&nbsp;dalšími končinami, abych narazil na&nbsp;věci, po&nbsp;kterých jsem pátral. Že&nbsp;se&nbsp;na&nbsp;takových místech octne jen málo obyvatel našeho města, to&nbsp;je&nbsp;pochopitelné, ježto si&nbsp;mohou dopřát jen málo času k&nbsp;tomu, aby si&nbsp;vychutnávali venkovský život, a&nbsp;ten čas tráví na&nbsp;širokých běžných cestách, kde se&nbsp;kochají venkovem, a&nbsp;o&nbsp;jiných stezkách nevědí nic. Na&nbsp;polední straně celou tu&nbsp;vysočinu dlouhé míle vroubily vysoké hory. Na&nbsp;jednom místě hradeb v&nbsp;našem městě je&nbsp;možno mezi domy a&nbsp;stromy zahlédnout modré místečko těch hor. Často jsem na&nbsp;hradby chodíval, díval jsem se&nbsp;na&nbsp;to&nbsp;modré místečko a&nbsp;myslel si&nbsp;jenom: to&nbsp;jsou ty&nbsp;hory. Dokonce když jsem z&nbsp;domu, kde jsem pobýval první léto, zahlédl část vysokých hor, nijak jsem si&nbsp;jich blíže nevšímal. Teď jsem se&nbsp;občas s&nbsp;potěšením díval z&nbsp;nějaké výšiny nebo z&nbsp;vrcholku některého kopce na&nbsp;celé pásy toho modrého řetězce, který se&nbsp;články stále nezřetelnějšími táhl dál a&nbsp;dál. Často, když jsem se&nbsp;divokým houštím prodral zničehonic na&nbsp;nějakou volnou mýtinu a&nbsp;mně v&nbsp;ústrety zaplály večerní červánky a&nbsp;zaplavovaly kraj vůní a&nbsp;rudým závojem, usedl jsem, nechal ten ohňostroj, ať&nbsp;mi&nbsp;před očima dohořívá, a&nbsp;do srdce se&nbsp;mi&nbsp;vkrádaly všelijaké pocity.</span></p>
        <p class="chunk" data-nb-ref-number="17" data-nb-words="54" data-nb-chars="310"><span class="idea" data-nb-ref-number="17" id="idea17" data-nb-words="54" data-nb-chars="310">Kdykoliv jsem se&nbsp;pak vracel do&nbsp;domu svých rodičů, vítali mě&nbsp;vždy se&nbsp;vší radostí, a&nbsp;matka uvykala tomu mému pobývání mimo domov, ježto jsem se&nbsp;vždy vracel zralejší. Ona i&nbsp;sestra mi&nbsp;nezřídka pomáhaly vybalovat ze&nbsp;schránek, co&nbsp;jsem přivezl s&nbsp;sebou, abych pak všechno třídil v&nbsp;prostorách, které k&nbsp;tomu byly určeny.</span></p>
        <p class="chunk" data-nb-ref-number="18" data-nb-words="309" data-nb-chars="1776"><span class="idea" data-nb-ref-number="18" id="idea18" data-nb-words="309" data-nb-chars="1776">A&nbsp;tak konečně nadešel čas, kdy otec usoudil, že&nbsp;už&nbsp;je&nbsp;vhodné, aby na&nbsp;mne převedl celý důchod z&nbsp;dědictví po&nbsp;prastrýci a&nbsp;já s&nbsp;ním mohl volně nakládat. Řekl, že&nbsp;si&nbsp;mohu s&nbsp;těmihle příjmy nakládat, jak je&nbsp;mi&nbsp;libo, ale že&nbsp;s&nbsp;nimi musím vystačit. Ze&nbsp;svého že&nbsp;mi&nbsp;rozhodně ničím nepřispěje ani že&nbsp;mi&nbsp;nedá žádné zálohy dopředu, ježto můj roční příjem že&nbsp;je&nbsp;tak velký, že&nbsp;nejenom bohatě pokryje veškeré mé&nbsp;současné potřeby, a&nbsp;i kdyby byly ještě mnohem větší, ale že&nbsp;se&nbsp;z&nbsp;těch příjmů zaplatí i&nbsp;nejedna má&nbsp;zábava, a&nbsp;přesto že&nbsp;ještě leccos nejspíš zbude. Takto že&nbsp;mám plně v&nbsp;rukou, abych si&nbsp;dokonce pro budoucnost, protože ta&nbsp;by&nbsp;mohla přinést i&nbsp;větší výdaje, zabezpečil větší příjem. Své bydlení a&nbsp;své jídlo už&nbsp;nebudu muset, nebudu-li chtít, mít u&nbsp;rodičů v&nbsp;domě, nýbrž tam, kde bude mně libo. Samotný kmenový majetek nechá otec tam, kde byl až&nbsp;doposud. Dodal ještě, že&nbsp;mi&nbsp;ho&nbsp;vydá, jakmile dosáhnu věku dvaceti čtyř let. Pak že&nbsp;ho&nbsp;budu moci spravovat, jak uznám za&nbsp;vhodné. „Radím ti&nbsp;však,“ řekl dále, „nebažit lakotně po&nbsp;nějakém větším důchodu, protože toho se&nbsp;dosáhne většinou jen za&nbsp;cenu větší nejistoty kmenového majetku. Zabezpeč si&nbsp;vždy základní majetek a&nbsp;menší důchod, který z&nbsp;něho povstává, budeš tak umírněností zvětšovat. Pokud bys potřeboval otcovu radu, tu&nbsp;ti&nbsp;nikdy neodmítnu. Pokud snad zemřu anebo se&nbsp;dobrovolně stáhnu z&nbsp;obchodování, oběma vám váš majetek ještě zmnožím. Jak bude takové zmnožení velké, to&nbsp;říci nemohu, snažím se&nbsp;obezřetností a&nbsp;dobře zdůvodněným obchodováním, aby bylo co&nbsp;největší a&nbsp;také co&nbsp;nejjistější; ale my&nbsp;všichni jsme v&nbsp;Pánových rukou, a&nbsp;on může událostmi, které nedokáže dopředu vidět ničí lidský zrak, mé&nbsp;majetkové poměry významně změnit. Proto buď moudrý a&nbsp;zacházej s&nbsp;tím, co&nbsp;je&nbsp;tvé, tak jak jsi konal doposud k&nbsp;mé spokojenosti i&nbsp;k&nbsp;uspokojení své matky.“</span></p>
        <p class="chunk" data-nb-ref-number="19" data-nb-words="105" data-nb-chars="576"><span class="idea" data-nb-ref-number="19" id="idea19" data-nb-words="105" data-nb-chars="576">To, jak si&nbsp;otec počínal, mě&nbsp;dojalo, a&nbsp;děkoval jsem mu&nbsp;z&nbsp;celého srdce. Řekl jsem, že&nbsp;se&nbsp;budu vždycky snažit, abych dostál jeho důvěře, že&nbsp;ho&nbsp;budu vroucně žádat o&nbsp;radu a&nbsp;že v&nbsp;majetkových záležitostech i&nbsp;ve věcech ostatních nikdy nebudu jednat proti němu a&nbsp;že se&nbsp;nikdy neodvážím ani nejmenšího kroku, abych ho&nbsp;nepožádal o&nbsp;radu. Nastěhovat se&nbsp;do&nbsp;nějakého bytu mimo dům, dokud budu žít v&nbsp;našem městě, to&nbsp;že&nbsp;by&nbsp;bylo pro mne velice bolestné, a&nbsp;prosím, abych směl i&nbsp;nadále být v&nbsp;domě rodičů a&nbsp;sedat u&nbsp;jejich stolu, dokud sám Bůh nějakým dopuštěním nepřivodí takovou nebo onakou změnu.</span></p>
        <p class="chunk" data-nb-ref-number="20" data-nb-words="88" data-nb-chars="470"><span class="idea" data-nb-ref-number="20" id="idea20" data-nb-words="88" data-nb-chars="470">Otec a&nbsp;matka byli potěšeni tím, co&nbsp;jsem jim řekl. Matka se&nbsp;vyslovila, že&nbsp;můj dosavadní byt, když jsem teď už&nbsp;samostatný muž, bude pro mne zvláště v&nbsp;mé současné situaci asi už&nbsp;malý a&nbsp;že mi&nbsp;k&nbsp;němu přidá ještě několik místností, ovšem cena že&nbsp;nijak příliš neporoste. Pochopitelně jsem se&nbsp;vším souhlasil. Musel jsem s&nbsp;matkou hned jít a&nbsp;prohlédnout si&nbsp;prostory, o&nbsp;něž se&nbsp;byt zvětší. Poděkoval jsem jí, že&nbsp;se&nbsp;o&nbsp;mě tak stará. Už&nbsp;v&nbsp;příštích dnech jsem se&nbsp;v&nbsp;novém obydlí zařídil.</span></p>
        <p class="chunk" data-nb-ref-number="21" data-nb-words="37" data-nb-chars="213"><span class="idea" data-nb-ref-number="21" id="idea21" data-nb-words="37" data-nb-chars="213">Zimu jsem zčásti využil k&nbsp;přípravám, abych se&nbsp;v&nbsp;nadcházejícím létě mohl znovu vydávat na&nbsp;dlouhé výpravy. Předsevzal jsem si, že&nbsp;se&nbsp;konečně vydám do&nbsp;těch velehor a&nbsp;proputuji je&nbsp;tak daleko, jak mi&nbsp;to&nbsp;bude vyhovovat.</span></p>
        <p class="chunk" data-nb-ref-number="22" data-nb-words="66" data-nb-chars="380"><span class="idea" data-nb-ref-number="22" id="idea22" data-nb-words="66" data-nb-chars="380">Když nastalo léto, odjel jsem z&nbsp;města nejkratší cestou do&nbsp;hor. Z&nbsp;místa, kam jsem přicestoval, hodlal jsem od&nbsp;slunce východu až&nbsp;ke&nbsp;slunce západu pěšky putovat horami ve&nbsp;směru, kterým se&nbsp;táhnou. Vydal jsem se&nbsp;hned na&nbsp;cestu. Rázoval jsem údolími, i&nbsp;když se&nbsp;odchylovala od&nbsp;mého směru a&nbsp;všelijak se&nbsp;vinula. Snažil jsem se&nbsp;po&nbsp;takových odchylkách pokaždé vrátit na&nbsp;hlavní směr své cesty.</span></p>
        <p class="chunk" data-nb-ref-number="23" data-nb-words="58" data-nb-chars="332"><span class="idea" data-nb-ref-number="23" id="idea23" data-nb-words="58" data-nb-chars="332">Vystoupal jsem i&nbsp;na horská sedla a&nbsp;na protilehlé straně jsem sešel zase do&nbsp;údolí. Zdolal jsem nejeden vrchol a&nbsp;z&nbsp;něho jsem si&nbsp;usilovně prohlížel krajinu a&nbsp;pátral ve&nbsp;směru, kterým jsem hodlal v&nbsp;nejbližší době pronikat dál. Vcelku jsem se&nbsp;vždy, pokud to&nbsp;bylo možné, držel hlavního horského pásma a&nbsp;odchyloval se&nbsp;co&nbsp;nejméně od&nbsp;rozvodí.</span></p>
        <p class="chunk" data-nb-ref-number="24" data-nb-words="241" data-nb-chars="1373"><span class="idea" data-nb-ref-number="24" id="idea24" data-nb-words="241" data-nb-chars="1373">V&nbsp;jednom údolí u&nbsp;jedné velice průzračné vody jsem uviděl mrtvého jelena. Štvali ho, kule ho&nbsp;zasáhla do&nbsp;boku, a&nbsp;zřejmě hledal čerstvou vodu, aby si&nbsp;zchladil bolest. Ale u&nbsp;vody uhynul. Teď u&nbsp;ní ležel tak, že&nbsp;mu&nbsp;hlava spočívala v&nbsp;písku a&nbsp;přední běhy čněly do&nbsp;čirého proudu. Kolem dokola nebylo vidět jediného živého tvora. To&nbsp;zvíře se&nbsp;mi&nbsp;tak líbilo, že&nbsp;jsem se&nbsp;obdivoval jeho sličnosti a&nbsp;velmi s&nbsp;ním soucítil. Oči skoro ještě vůbec neměl v&nbsp;sloup, zářily doposud bolestným leskem, a&nbsp;zrovna tak jako tvář, která jako kdyby promlouvala, byly jakousi výčitkou jeho vrahům. Sáhl jsem na&nbsp;jelena, dosud nevychladl. Když jsem u&nbsp;toho mrtvého zvířete už&nbsp;chvíli stál, zaslechl jsem v&nbsp;horském lese jakési zvuky, které se&nbsp;podobaly výskání a&nbsp;štěkotu psů. Zvuky se&nbsp;blížily, byly zřetelně poznat, a&nbsp;záhy přeskočila potok dvojice krásných psů, a&nbsp;za nimi ještě několik dalších. Blížili se&nbsp;ke&nbsp;mně. Když však u&nbsp;zvěře zahlédli neznámého člověka, několik se&nbsp;jich zastavilo v&nbsp;uctivé vzdálenosti a&nbsp;divoce na&nbsp;mne štěkali, a&nbsp;jiní kolem mne pobíhali v&nbsp;širých kruzích a&nbsp;vyli, pádili jak střely, v&nbsp;té horlivosti zakopávali o&nbsp;kameny a&nbsp;káceli se. Po&nbsp;nějaké době přišli i&nbsp;muži s&nbsp;puškami. Když přikročili blíž k&nbsp;jelenovi a&nbsp;stanuli u&nbsp;mne, přihrnuli se&nbsp;i&nbsp;psi, už&nbsp;se&nbsp;mě&nbsp;nebáli, očichávali mě&nbsp;a&nbsp;kroužili kolem skolené zvěře a&nbsp;třásli se. Velice brzo poté, co&nbsp;se&nbsp;na&nbsp;scéně objevili lovci, jsem se&nbsp;od&nbsp;jelena vytratil.</span></p>
        <p class="chunk" data-nb-ref-number="25" data-nb-words="56" data-nb-chars="350"><span class="idea" data-nb-ref-number="25" id="idea25" data-nb-words="56" data-nb-chars="350">Doposud jsem při svém přírodovědném usilování po&nbsp;žádných zvířatech nepátral, ačkoliv jsem pilně pročítal jejich popisy a&nbsp;učil jsem se&nbsp;je. Tohle zanedbávání fyzické, skutečné podoby u&nbsp;mě šlo tak daleko, že&nbsp;ač&nbsp;jsem část léta už&nbsp;trávil na&nbsp;venkově, příznačné znaky koz, ovcí, krav jsem hledal podle vyobrazení, ne&nbsp;podle tvorů, kteří kolem mne procházeli.</span></p>
        <p class="chunk" data-nb-ref-number="26" data-nb-words="197" data-nb-chars="1139"><span class="idea" data-nb-ref-number="26" id="idea26" data-nb-words="197" data-nb-chars="1139">Teď jsem se&nbsp;dal jinou cestou. Jelen, kterého jsem viděl, vznášel se&nbsp;mi&nbsp;neustále před očima. Byl to&nbsp;ušlechtilý padlý hrdina a&nbsp;byl ryzí bytostí. I&nbsp;psi, jeho nepřátelé, připadali mi&nbsp;v&nbsp;právu, ježto konali, k&nbsp;čemu jsou povoláni. Ty&nbsp;štíhlé, téměř jako střela rychlé tvory měl jsem také stále před očima. Jen lidé, kteří zvíře zastřelili, byli mi&nbsp;odporní, ježto z&nbsp;toho zabití udělali málem slavnost. Od&nbsp;té&nbsp;chvíle jsem začal za&nbsp;zvířaty chodit a&nbsp;pozorovat je, tak jako jsem doposud chodil za&nbsp;kameny a&nbsp;za rostlinami a&nbsp;pozoroval je. Teď, kdy jsem byl ještě v&nbsp;horách, a&nbsp;stejně tak poté doma a&nbsp;za svého dalšího putování jsem pozoroval zvířata a&nbsp;usiloval o&nbsp;to, dobrat se&nbsp;podstatných znaků jak na&nbsp;jejich těle, tak ve&nbsp;způsobu jejich života a&nbsp;v&nbsp;jejich zacílení. Co&nbsp;jsem viděl, zapisoval jsem si&nbsp;a&nbsp;porovnával to&nbsp;s&nbsp;popisy a&nbsp;se zařazeními, která jsem nacházel v&nbsp;knihách. A&nbsp;znovu jsem nad oněmi knihami upadal do&nbsp;pochyb, protože se&nbsp;vzpíralo tomu, co&nbsp;jsem viděl, seskupovat podle prstů na&nbsp;nohou anebo dalších znaků živočichy, kteří stavbou těla podle mého názoru jsou zcela rozliční. Proto jsem si&nbsp;vypracoval utřídění jiné, nikoli vědecké, ale ke&nbsp;svému použití.</span></p>
        <p class="chunk" data-nb-ref-number="27" data-nb-words="58" data-nb-chars="328"><span class="idea" data-nb-ref-number="27" id="idea27" data-nb-words="58" data-nb-chars="328">Nějaký zvláštní cíl, jaký bych byl chtěl sledovat, když jsem se&nbsp;vydal do&nbsp;hor, ten jsem tu&nbsp;poprvé neměl, vyjma toho, co&nbsp;se&nbsp;naskýtalo náhodně. Vyrazil jsem do&nbsp;hor, jenom abych si&nbsp;je&nbsp;docela všeobecně prohlédl. Když jsem tedy tohle prvotní nutkání poněkud ukojil, nejbližší cestou jsem se&nbsp;dal do&nbsp;roviny a&nbsp;po ní&nbsp;jsem odjel zase domů.</span></p>
        <p class="chunk" data-nb-ref-number="28" data-nb-words="215" data-nb-chars="1149"><span class="idea" data-nb-ref-number="28" id="idea28" data-nb-words="215" data-nb-chars="1149">Nicméně nadcházející léto mě&nbsp;znovu vábilo do&nbsp;hor. Jestliže jsem se&nbsp;poprvé jenom docela všeobecně rozhlížel a&nbsp;dojmy přicházely ke&nbsp;mně, tentokrát jsem se&nbsp;soustředil na&nbsp;jednotlivosti, už&nbsp;jsem byl více svým pánem a&nbsp;zaměřoval svá pozorování na&nbsp;věci nevšední. Leccos z&nbsp;toho mi&nbsp;pronikalo do&nbsp;duše. Seděl jsem na&nbsp;kameni a&nbsp;díval se&nbsp;na&nbsp;širé stinné plochy a&nbsp;na ostrá světla, která často jako kdyby do&nbsp;nich vyťal nůž. Uvažoval jsem, proč jsou tu&nbsp;stíny tak modré a&nbsp;světlo tak vydatné a&nbsp;zeleň tak jiskrná a&nbsp;vody tak blyštivé. Vytanuly mi&nbsp;na&nbsp;mysli otcovy obrazy, na&nbsp;nichž byly hory, a&nbsp;mně napadlo, že&nbsp;jsem si&nbsp;je&nbsp;snad měl vzít s&nbsp;sebou a&nbsp;mohl srovnávat. Občas jsem se&nbsp;v&nbsp;menších osadách déle zdržel a&nbsp;pozoroval lidi, jak jdou za&nbsp;svou obživou, co&nbsp;cítí, co&nbsp;říkají, na&nbsp;co&nbsp;myslí, co&nbsp;si&nbsp;zpívají. Poznal jsem citeru, prohlédl jsem si&nbsp;ji, prozkoumal ji&nbsp;a&nbsp;poslechl si, jak se&nbsp;na&nbsp;ni&nbsp;hraje a&nbsp;jak se&nbsp;k&nbsp;ní zpívá. Připadlo mi, že&nbsp;je&nbsp;to&nbsp;věc, která patří jedině do&nbsp;hor a&nbsp;je s&nbsp;nimi neoddělitelně spojena. Oblaka, jak se&nbsp;tvoří, jak visí na&nbsp;horských úbočích, jak se&nbsp;pídí po&nbsp;vrcholcích hor, i&nbsp;jak vypadá mlha, jak se&nbsp;tvoří a&nbsp;jak tíhne k&nbsp;horám, to&nbsp;všechno pro mne bylo cosi podivuhodného.</span></p>
        <p class="chunk" data-nb-ref-number="29" data-nb-words="34" data-nb-chars="197"><span class="idea" data-nb-ref-number="29" id="idea29" data-nb-words="34" data-nb-chars="197">To&nbsp;léto jsem také vystoupal do&nbsp;několika vysokých poloh, dal jsem se&nbsp;vůdci dovést nejenom na&nbsp;ledovce, které silně podněcovaly k&nbsp;pozorování a&nbsp;k&nbsp;úvahám, ale zlézal jsem s&nbsp;nimi i&nbsp;nejvyšší horské štíty.</span></p>
        <p class="chunk" data-nb-ref-number="30" data-nb-words="74" data-nb-chars="429"><span class="idea" data-nb-ref-number="30" id="idea30" data-nb-words="74" data-nb-chars="429">V&nbsp;mramoru, který se&nbsp;v&nbsp;těch horách vyskytuje a&nbsp;který v&nbsp;nejednom údolí umně opracovávají, zahlédal jsem pozůstatky dávného zaniklého světa. Pídil jsem se&nbsp;po&nbsp;neobvyklých druzích rostlin a&nbsp;posílal je&nbsp;domů. Sestře jsem už&nbsp;dříve v&nbsp;létě poslal ve&nbsp;svých herbářích krásný hořec, teď jsem jí&nbsp;zasílal i&nbsp;pěnišník a&nbsp;protěž. Natrhal jsem půvabná kvítka na&nbsp;limbě a&nbsp;na kleči. Tak čas ubíhal, a&nbsp;když jsem pak odjížděl domů, byl jsem zase bohatší.</span></p>
        <p class="chunk" data-nb-ref-number="31" data-nb-words="10" data-nb-chars="45"><span class="idea" data-nb-ref-number="31" id="idea31" data-nb-words="10" data-nb-chars="45">Od&nbsp;té&nbsp;doby jsem zajížděl do&nbsp;hor léto co&nbsp;léto.</span></p>
        <p class="chunk" data-nb-ref-number="32" data-nb-words="157" data-nb-chars="897"><span class="idea" data-nb-ref-number="32" id="idea32" data-nb-words="157" data-nb-chars="897">Kdykoliv jsem se&nbsp;z&nbsp;pokojů svého bytu v&nbsp;domě rodičů po&nbsp;zimě, kterou jsem tu&nbsp;trávil, díval na&nbsp;oblohu a&nbsp;nezahlédal na&nbsp;ní&nbsp;už&nbsp;tak často šedivé mraky a&nbsp;mlhu, nýbrž zhusta už&nbsp;modré a&nbsp;průzračné povětří, které jako kdyby tou svou barvou ohlašovalo větší vlídnost, kdykoliv na&nbsp;zdech a&nbsp;na komínech a&nbsp;na cihlových střechách, které jsem viděl, kam jsem pohlédl, kladl se&nbsp;už&nbsp;stále sytější povlak slunečního svitu, kdykoliv už&nbsp;se&nbsp;neobjevoval sníh a&nbsp;na stromech v&nbsp;naší zahradě pučela poupata, všechno mě&nbsp;nabádalo, ať&nbsp;se&nbsp;už&nbsp;vydám do&nbsp;přírody. Abych byť jen přechodně dostál tomu nutkání, rád jsem vyrážel z&nbsp;města a&nbsp;osvěžoval se&nbsp;širou rozlehlostí luk, polí, vinic. Když však už&nbsp;kvetly stromy a&nbsp;rozvíjelo se&nbsp;první listí, šel jsem už&nbsp;vstříc modři hor, i&nbsp;když jejich úbočí se&nbsp;dosud blyštěla rozmanitým sněhem. Postupně jsem si&nbsp;vybral rozličné končiny a&nbsp;v&nbsp;nich jsem pobýval, abych je&nbsp;tak bedlivě poznal a&nbsp;kochal se&nbsp;jimi.</span></p>
        <p class="chunk" data-nb-ref-number="33" data-nb-words="278" data-nb-chars="1605"><span class="idea" data-nb-ref-number="33" id="idea33" data-nb-words="278" data-nb-chars="1605">Otec neměl nic proti těmto výpravám, byl i&nbsp;nadmíru spokojen s&nbsp;tím, jak nakládám se&nbsp;svými příjmy. Rok co&nbsp;rok mi&nbsp;totiž zbývala značná částka, a&nbsp;ta se&nbsp;vždy mohla přidat k&nbsp;základnímu jmění. Přesto jsem ve&nbsp;způsobu, jak jsem žil, neviděl nijakou újmu. Usiloval jsem o&nbsp;to, co&nbsp;mě&nbsp;těší a&nbsp;co mě&nbsp;málo stojí, daleko méně než rozmanitá povyražení, jimž holdovali mí&nbsp;známí. Šatstvo, jídlo i&nbsp;pití jsem měl nanejvýš prosté, protože tak to&nbsp;hovělo mé&nbsp;povaze; byli jsme vychováni k&nbsp;uměřenosti a&nbsp;takové věci, kdybych jim věnoval nějakou přílišnou pozornost, by&nbsp;mě&nbsp;odváděly od&nbsp;toho, co&nbsp;mám rád a&nbsp;o&nbsp;co se&nbsp;snažím. A&nbsp;tak se&nbsp;mi&nbsp;všechno dobře dařilo, otec a&nbsp;matka měli radost z&nbsp;toho, že&nbsp;si&nbsp;vedu řádně, a&nbsp;já měl radost z&nbsp;jejich radosti. Jednoho krásného dne jsem propadl kreslení. Napadlo mě&nbsp;totiž, že&nbsp;si&nbsp;přece své přírodniny mohu stejně tak dobře nakreslit jako je&nbsp;popsat, a&nbsp;kresba že&nbsp;je&nbsp;koneckonců dokonce ještě lepší než popis. Žasl jsem, jak to, že&nbsp;jsem na&nbsp;něco takového nepřipadl hned. Dříve jsem pořád kreslil, ale matematické čáry, které vznikaly podle výpočtů, znázorňovaly plochy a&nbsp;tělesa v&nbsp;geometrii a&nbsp;vytvářely se&nbsp;pomocí kružítka a&nbsp;šablony. Dobře jsem věděl, že&nbsp;se&nbsp;čarami dá&nbsp;znázornit jakékoliv těleso, a&nbsp;viděl jsem to&nbsp;v&nbsp;praxi na&nbsp;otcových obrazech; ale nikdy jsem o&nbsp;tom příliš neuvažoval, protože jsem se&nbsp;zaměřil jiným směrem. Že&nbsp;jsem takhle to&nbsp;a&nbsp;ono zanedbával, určitě vyplývalo z&nbsp;jedné mé&nbsp;vlastnosti, kterou jsem hojně oplýval a&nbsp;která se&nbsp;mi&nbsp;vyčítala. Kdykoliv jsem byl totiž něčím horlivě zaujat, zapomínal jsem na&nbsp;leccos dalšího, co&nbsp;možná mělo význam větší. Říkali, že&nbsp;je&nbsp;to&nbsp;jednostrannost, ba&nbsp;dokonce nedostatek citu.</span></p>
        <p class="chunk" data-nb-ref-number="34" data-nb-words="161" data-nb-chars="1022"><span class="idea" data-nb-ref-number="34" id="idea34" data-nb-words="161" data-nb-chars="1022">Začal jsem s&nbsp;kreslením u&nbsp;rostlin, u&nbsp;listů, u&nbsp;stvolů, u&nbsp;větví. Zpočátku se&nbsp;kresby předlohám příliš nepodobaly, v&nbsp;dokonalosti kresby jsem měl ještě co&nbsp;dohánět, jak jsem později poznával. Ale neustále se&nbsp;to&nbsp;zlepšovalo, protože jsem byl horlivý a&nbsp;zkoušel jsem to&nbsp;a&nbsp;zkoušel. Rostliny, které jsem si&nbsp;předtím založil do&nbsp;herbáře, jakkoliv pečlivě jsem je&nbsp;preparoval, pozbývaly postupně nejenom barvy, ale i&nbsp;podoby a&nbsp;ani vzdáleně nepřipomínaly své původní vzezření. Nakreslené rostliny si&nbsp;naproti tomu zachovávaly přinejmenším podobu, nemluvě o&nbsp;tom, že&nbsp;jsou rostliny, které se&nbsp;vzhledem ke&nbsp;svému ustrojení anebo také vzhledem ke&nbsp;své velikosti do&nbsp;herbáře založit nedají, jako například houby anebo stromy. Ty&nbsp;se&nbsp;daly uchovat v&nbsp;kresbě. Jenže pouhé kresby mi&nbsp;pomalu rovněž už&nbsp;nestačily, protože jim scházelo vybarvení, a&nbsp;to je&nbsp;u&nbsp;rostlin, zejména pak u&nbsp;květů, přece to&nbsp;hlavní. Začal jsem tedy svá vyobrazení i&nbsp;vybarvovat a&nbsp;neustal jsem, dokud se&nbsp;jakžtakž nevyjevila podobnost s&nbsp;původními předlohami a&nbsp;neslibovala, že&nbsp;se&nbsp;ještě prohloubí.</span></p>
        <p class="chunk" data-nb-ref-number="35" data-nb-words="53" data-nb-chars="318"><span class="idea" data-nb-ref-number="35" id="idea35" data-nb-words="53" data-nb-chars="318">Po&nbsp;rostlinách jsem se&nbsp;pustil i&nbsp;do dalších věcí, jejichž barevnost v&nbsp;sobě měla cosi nápadného a&nbsp;nadmíru zřetelného. Narazil jsem na&nbsp;motýly a&nbsp;snažil jsem se&nbsp;jich několik vypodobnit. Barvy věcí méně významných, jako kamenů v&nbsp;nekrystalickém stavu, přišly na&nbsp;řadu posléze a&nbsp;postupně jsem se&nbsp;naučil cenit si&nbsp;i&nbsp;jejich půvabů.</span></p>
        <p class="chunk" data-nb-ref-number="36" data-nb-words="31" data-nb-chars="186"><span class="idea" data-nb-ref-number="36" id="idea36" data-nb-words="31" data-nb-chars="186">Jak jsem tak kreslil, a&nbsp;musel si&nbsp;leccos prohlížet proto daleko bedlivěji, a&nbsp;ježto mě&nbsp;kreslení a&nbsp;mé dosavadní snahy úplně neuspokojovaly, připadl jsem na&nbsp;další cestu, jež vedla ještě dál.</span></p>
        <p class="chunk" data-nb-ref-number="37" data-nb-words="346" data-nb-chars="2110"><span class="idea" data-nb-ref-number="37" id="idea37" data-nb-words="346" data-nb-chars="2110">Už&nbsp;jsem říkal, že&nbsp;jsem rád zlézal vysoké hory a&nbsp;z&nbsp;nich si&nbsp;prohlížel tu&nbsp;a&nbsp;onu krajinu. Cvičenějšímu oku se&nbsp;leckteré zemské tvary a&nbsp;podoby naskytovaly znaky daleko výraznějšími a&nbsp;slučovaly se&nbsp;do&nbsp;velkých, přehlednějších celků. Tady se&nbsp;mysli a&nbsp;duši nabízel půvab vznikání těchto útvarů, jejich vrásnění a&nbsp;navyšování, jejich těkavého sunutí a&nbsp;odchylování od&nbsp;jednoho směru, jejich tíhnutí k&nbsp;jednomu společnému bodu a&nbsp;rozptylování do&nbsp;ploch. V&nbsp;mysli mi&nbsp;vytanula dávná představa, kterou jsem kdysi četl v&nbsp;jedné knize a&nbsp;jež se&nbsp;mi&nbsp;pak zase vytratila. Jestliže se&nbsp;voda nekonečně drobnými kapičkami, jaké jsou sotva patrné i&nbsp;pod zvětšovacím sklem, z&nbsp;oparu v&nbsp;ovzduší usazuje na&nbsp;tabulkách našich oken a&nbsp;přidává se&nbsp;k&nbsp;nim chlad, který je&nbsp;k&nbsp;tomu nezbytný, povstává povlak z&nbsp;nitek, hvězd, vějířů, palem a&nbsp;květů, kterému říkáme zamrzlá okna. Všechno tohle se&nbsp;skládá do&nbsp;jednoho celku, a&nbsp;ty paprsky, ta&nbsp;údolí, ty&nbsp;hřbety, ta&nbsp;zauzlení ledu jsou, díváme-li se&nbsp;na&nbsp;ně&nbsp;zvětšovacím sklem, obdivuhodné. Stejně tak se&nbsp;jeví z&nbsp;hodně vysokých hor níže položené utváření země. Dojista povstalo z&nbsp;nějaké tuhnoucí látky a&nbsp;své vějíře a&nbsp;palmy v&nbsp;rozsáhlém měřítku rozprostírá doširoka. Samotná hora, na&nbsp;níž stojím, je&nbsp;onen bílý, jasný a&nbsp;notně zářivý bod, který vídáme uprostřed jemné tkáně našich zamrzlých oken. Palmové okraje zamrzlých okenních tabulek se&nbsp;průvanem anebo odtáváním z&nbsp;tepla odrolují, vznikají v&nbsp;nich spáry a&nbsp;mezery. Horská pásma rozrušuje zvětrávání vlivem vody, vzduchu, tepla a&nbsp;chladu. Rozrušit ledové jehlice na&nbsp;oknech si&nbsp;pouze žádá méně času než rozrušit jehly hor. Když jsem se&nbsp;díval na&nbsp;zem pod sebou, čemuž jsem se&nbsp;oddával několik hodin, mé&nbsp;srdce to&nbsp;pudilo k&nbsp;rychlejšímu tepu a&nbsp;usoudil jsem, že&nbsp;bude úsilím důstojným, ba&nbsp;takovým, vůči němuž mé&nbsp;veškeré dosavadní snahy byly pouze jakousi přípravou, budu-li zkoumat, jak povstal tenhle zemský povrch, a&nbsp;shromažďováním mnoha drobných faktů na&nbsp;rozmanitých místech rozepnout se&nbsp;do&nbsp;toho velikého a&nbsp;vznešeného celku, který se&nbsp;naskýtá našemu pohledu, kdykoliv se&nbsp;vydáváme na&nbsp;zemi od&nbsp;kóty ke&nbsp;kótě a&nbsp;všechny se&nbsp;posléze propátrají a&nbsp;nezbude už&nbsp;oku ke&nbsp;zkoumání než širé a&nbsp;klenoucí se&nbsp;moře.</span></p>
        <p class="chunk" data-nb-ref-number="38" data-nb-words="81" data-nb-chars="523"><span class="idea" data-nb-ref-number="38" id="idea38" data-nb-words="81" data-nb-chars="523">Podnícen takovýmito pocity a&nbsp;úvahami jsem se&nbsp;jako jakýmsi závěrným kamenem anebo shrnutím všeho svého dosavadního vědeckého počínání začal zabývat vědou o&nbsp;utváření zemského povrchu, a&nbsp;tím možná i&nbsp;o utváření země samé. Vedle toho, že&nbsp;jsem příležitostně z&nbsp;vyvýšených míst bedlivě zakresloval podobu zemského povrchu, téměř tak jako kdybych ji&nbsp;viděl v&nbsp;zrcadle, pořizoval jsem si&nbsp;rozmanitá vynikající díla, jež pojednávají o&nbsp;této vědě, seznamoval jsem se&nbsp;s&nbsp;aparaturami, která tu&nbsp;jsou zapotřebí, jakož i&nbsp;s&nbsp;tím, jak se&nbsp;používají.</span></p>
        <p class="chunk" data-nb-ref-number="39" data-nb-words="14" data-nb-chars="84"><span class="idea" data-nb-ref-number="39" id="idea39" data-nb-words="14" data-nb-chars="84">Zaobíral jsem se&nbsp;tím vším s&nbsp;neutuchající horlivostí a&nbsp;zachovával jsem tu&nbsp;přísný řád.</span></p>
        <p class="chunk" data-nb-ref-number="40" data-nb-words="18" data-nb-chars="107"><span class="idea" data-nb-ref-number="40" id="idea40" data-nb-words="18" data-nb-chars="107">Naučil jsem se&nbsp;tak postupně poznávat, jak vypadá obloha, ustrojení všeho, co&nbsp;je&nbsp;na&nbsp;ní, a&nbsp;okolnosti povětří.</span></p>
        <p class="chunk" data-nb-ref-number="41" data-nb-words="11" data-nb-chars="58"><span class="idea" data-nb-ref-number="41" id="idea41" data-nb-words="11" data-nb-chars="58">Zajížděl jsem do&nbsp;hor nyní už&nbsp;téměř výlučně za&nbsp;tímto cílem.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pozdni_leto_007.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>